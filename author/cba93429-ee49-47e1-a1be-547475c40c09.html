<!DOCTYPE html>
<html>

<head>
    <title>
        薛紹彭
    </title>
    <meta name="keywords" content="薛紹彭">
    <meta name="description" content="四方士大夫宦遊京師，類多僦舍，往往庳狹湫隘，室無天遊，容膝而已。廳寢厨廄，皆苟完苟合，能有齋閣，爲便燕棲遲之所者鮮矣，況有隙地以植嘉卉乎。河東三鳳後人道祖，于堂之中庭植叢竹甚茂。竹之傍隅，榜閣曰清閟，蓋取退之“筍添南階竹，日日成清閟”以名之也。松柏與竹，皆有士君子操，歷隆冬勁寒不改柯易葉，人所顧玩，常與凡草木異。然松柏難植而遲茂，插根數年，其幹始逾拱把，非廣庭盛圃詎能多容，雖有清陰，常疏而不密，殆不若竹之易植而速繁也。幽軒曲檻，在在宜之。或臨牖，或緣逕，始種數竿，不閱歲如林，清森閟邃，蔽映庭戶，掃砌拂簷，靜若天帚，非高奇之士孰能愛哉。少陵杜子美，達道翁也，僑居遠域，猶曰：“平生憩息地，必種數竿竹。”清玩彌劇，則復有“客至從嗔不出迎”之語。子美所謂善假物以捐俗情者，道祖高意正在是爾。若夫炎曦爍石，夏雲火蒸，道無行車，林鳥吞聲；觸熱拭汗，自公就寧，虛堂停翣，靜几却冰；蠅蚋斂跡，凉氣自生，翛然一榻，由竹而清；通津要塗，鳬趨雁萃，千百其朋，噂𠴲如市；我歸吾廬，以恬養智，繁植稍雲，密葉凝翠；隙無塵飛，人不雜至，邃然一齋，由竹而閟。君于是逍遥其間，小冠散襟，左圖右書，意澹如也。有客至，則闔扉而飭長鬚曰：余方對此君，披黄卷，與聖賢語耳，客樂此則予通，否則予拒，毋俾敗予意。文登馬琮嘗叩關款訪，君鏗然抽扃，晤言久之，遂許觀文房之富。因書清閟之實，又繼之以歌曰：">
    <meta property="og:title" content="薛紹彭">
    <meta property="og:url" content="https://vwood.xyz/author/cba93429-ee49-47e1-a1be-547475c40c09.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
            }



            .name {
                font-size: 20px;
                line-height: 24px;
                color: var(--main-color);
                margin-bottom: 12px;
            }

            .biography {
                font-size: 16px;
                line-height: 20px;
                margin-bottom: 12px;
                color: var(--second-color);
            }
        </style>
</head>

<body>
    <div class="container">
        <div class="name">
            薛紹彭 (宋)
        </div>
        <p class="biography">
            四方士大夫宦遊京師，類多僦舍，往往庳狹湫隘，室無天遊，容膝而已。廳寢厨廄，皆苟完苟合，能有齋閣，爲便燕棲遲之所者鮮矣，況有隙地以植嘉卉乎。河東三鳳後人道祖，于堂之中庭植叢竹甚茂。竹之傍隅，榜閣曰清閟，蓋取退之“筍添南階竹，日日成清閟”以名之也。松柏與竹，皆有士君子操，歷隆冬勁寒不改柯易葉，人所顧玩，常與凡草木異。然松柏難植而遲茂，插根數年，其幹始逾拱把，非廣庭盛圃詎能多容，雖有清陰，常疏而不密，殆不若竹之易植而速繁也。幽軒曲檻，在在宜之。或臨牖，或緣逕，始種數竿，不閱歲如林，清森閟邃，蔽映庭戶，掃砌拂簷，靜若天帚，非高奇之士孰能愛哉。少陵杜子美，達道翁也，僑居遠域，猶曰：“平生憩息地，必種數竿竹。”清玩彌劇，則復有“客至從嗔不出迎”之語。子美所謂善假物以捐俗情者，道祖高意正在是爾。若夫炎曦爍石，夏雲火蒸，道無行車，林鳥吞聲；觸熱拭汗，自公就寧，虛堂停翣，靜几却冰；蠅蚋斂跡，凉氣自生，翛然一榻，由竹而清；通津要塗，鳬趨雁萃，千百其朋，噂𠴲如市；我歸吾廬，以恬養智，繁植稍雲，密葉凝翠；隙無塵飛，人不雜至，邃然一齋，由竹而閟。君于是逍遥其間，小冠散襟，左圖右書，意澹如也。有客至，則闔扉而飭長鬚曰：余方對此君，披黄卷，與聖賢語耳，客樂此則予通，否則予拒，毋俾敗予意。文登馬琮嘗叩關款訪，君鏗然抽扃，晤言久之，遂許觀文房之富。因書清閟之實，又繼之以歌曰：
        </p>
    </div>

    </div>
</body>

</html>