<!DOCTYPE html>
<html>

<head>
    <title>
        和子由彭蠡湖遇風雪
    </title>
    <meta name="keywords" content="和子由彭蠡湖遇風雪 -- 釋道潜">
    <meta name="description" content="和子由彭蠡湖遇風雪 -- 釋道潜">
    <meta property="og:title" content="和子由彭蠡湖遇風雪">
    <meta property="og:url" content="https://vwood.xyz/poetry/ca4a14cb-dfa3-4834-9dec-4657ab29098b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和子由彭蠡湖遇風雪
        </h2>
        <div class="author"><a href="/author/d57f3298-8fa6-4f3f-ac2c-7916582344b7.html" title="釋道潜" target="_blank">
                釋道潜
            </a> (宋)
        </div>
        <div class="paragraphs">
            
                <div class="paragraph">
                    夫子經濟材，妙質靜而默。
                </div>
                
                <div class="paragraph">
                    當年大廷中，如堵觀射策。
                </div>
                
                <div class="paragraph">
                    雄哉賢父兄，一日並輝赫。
                </div>
                
                <div class="paragraph">
                    勳業望夔龍，寧論二千石。
                </div>
                
                <div class="paragraph">
                    扶摇吝不借，困此垂天翼。
                </div>
                
                <div class="paragraph">
                    五載貶筠陽，區區校尋尺。
                </div>
                
                <div class="paragraph">
                    鹽車厄驥足，道路行歎惜。
                </div>
                
                <div class="paragraph">
                    脫身當歲晏，行李唯典籍。
                </div>
                
                <div class="paragraph">
                    高懷久達觀，不見憔悴色。
                </div>
                
                <div class="paragraph">
                    悠悠東下船，晚次彭蠡側。
                </div>
                
                <div class="paragraph">
                    江風忽崩騰，江水翻且黑。
                </div>
                
                <div class="paragraph">
                    飄風斷黄蘆，落雁委砂磧。
                </div>
                
                <div class="paragraph">
                    鵝毛飛雪片，滿野來無極。
                </div>
                
                <div class="paragraph">
                    龍驤飛萬斛，欲進不可得。
                </div>
                
                <div class="paragraph">
                    淹留向汀灣，蕭瑟日將夕。
                </div>
                
                <div class="paragraph">
                    黄昏勢漸壯，夜半已堆積。
                </div>
                
                <div class="paragraph">
                    魚龍亦悲嘯，凜氣增几席。
                </div>
                
                <div class="paragraph">
                    青燈冷不眠，坐漱元和液。
                </div>
                
                <div class="paragraph">
                    危檣翻曉鴉，霽日動窗隙。
                </div>
                
                <div class="paragraph">
                    搴幃望廬山，萬仞絕寸碧。
                </div>
                
                <div class="paragraph">
                    茫茫銀世界，蕩蕩月閫域。
                </div>
                
                <div class="paragraph">
                    順流復前趨，百里俄頃刻。
                </div>
                
                <div class="paragraph">
                    暫停篙櫓喧，却著登山屐。
                </div>
                
                <div class="paragraph">
                    五老笑相迎，千巖委圭璧。
                </div>
                
                <div class="paragraph">
                    紛紛林下士，洗眼冀一識。
                </div>
                
                <div class="paragraph">
                    松門共邀迓，香霧浮羃羃。
                </div>
                
                <div class="paragraph">
                    相將擁寒爐，軟語同夙昔。
                </div>
                
                <div class="paragraph">
                    堂堂赤眼師，既往有遺跡。
                </div>
                
                <div class="paragraph">
                    惸然窣堵波，縹緲根石壁。
                </div>
                
                <div class="paragraph">
                    清晨陪拄杖，緩步躡山肋。
                </div>
                
                <div class="paragraph">
                    裴回憩蒼嶺，左右抗松櫪。
                </div>
                
                <div class="paragraph">
                    猿猱侮僮僕，上下或戲劇。
                </div>
                
                <div class="paragraph">
                    巴僧眉半雪，解后語鄉國。
                </div>
                
                <div class="paragraph">
                    却返朱砂峰，招提更岑寂。
                </div>
                
                <div class="paragraph">
                    中藏李氏書，盛事誇絕特。
                </div>
                
                <div class="paragraph">
                    東坡老居士，邇亦有題墨。
                </div>
                
                <div class="paragraph">
                    一覽慰君心，都忘遠行役。
                </div>
                
        </div>
    </div>
</body>

</html>