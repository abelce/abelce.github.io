<!DOCTYPE html>
<html>

<head>
    <title>
        德相送荆公三詩用元韻戯爲之
    </title>
    <meta name="keywords" content="德相送荆公三詩用元韻戯爲之 -- 沈遼">
    <meta name="description" content="德相送荆公三詩用元韻戯爲之 -- 沈遼">
    <meta property="og:title" content="德相送荆公三詩用元韻戯爲之">
    <meta property="og:url" content="https://vwood.xyz/poetry/c4a442c6-08f4-4669-8431-758f7e4c4a52.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            德相送荆公三詩用元韻戯爲之
        </h2>
        <div class="author"><a href="/author/b0a0f12b-d259-426a-8f33-be9e36d1bb98.html" title="沈遼" target="_blank">
                沈遼
            </a> (宋)
        </div>
        <div class="paragraphs">
            
                <div class="paragraph">
                    幽居卧山間，不與世相接。
                </div>
                
                <div class="paragraph">
                    餘生委蒲柳，滯想遺空劫。
                </div>
                
                <div class="paragraph">
                    德相蚤相親，顧我情未厭。
                </div>
                
                <div class="paragraph">
                    數枉南堤步，更引青谿艓。
                </div>
                
                <div class="paragraph">
                    相見亦何事，坐對羣峰疊。
                </div>
                
                <div class="paragraph">
                    春陽始萌動，煙嵐森劍鋏。
                </div>
                
                <div class="paragraph">
                    亷纖數日雨，萬里浮塵浥。
                </div>
                
                <div class="paragraph">
                    赤白未殘花，修穠半敷葉。
                </div>
                
                <div class="paragraph">
                    行招老僧語，遥瞩東田饁。
                </div>
                
                <div class="paragraph">
                    窮崖歷可造，峻流誰敢涉。
                </div>
                
                <div class="paragraph">
                    衰齡易生倦，幽巖就調攝。
                </div>
                
                <div class="paragraph">
                    德相知我憊，雙眸困垂睫。
                </div>
                
                <div class="paragraph">
                    髙詠楚公作，欲引維摩箑。
                </div>
                
                <div class="paragraph">
                    初聞未甚解，静聽疑可獵。
                </div>
                
                <div class="paragraph">
                    有如太華峰，跛躄豈易躡。
                </div>
                
                <div class="paragraph">
                    不知泛滄海，何力施舟楫。
                </div>
                
                <div class="paragraph">
                    遥窺土山勝，昔乃文靖業。
                </div>
                
                <div class="paragraph">
                    二公雖異時，名德遠相躐。
                </div>
                
                <div class="paragraph">
                    山川若有待，風物增悲惵。
                </div>
                
                <div class="paragraph">
                    未知蔡侯履，孰與支郎蹀。
                </div>
                
                <div class="paragraph">
                    勝遊可概見，筆力方峨嶪。
                </div>
                
                <div class="paragraph">
                    更紓别後情，琅琅鋪簡牒。
                </div>
                
                <div class="paragraph">
                    倡髙必和寡，排比安且帖。
                </div>
                
                <div class="paragraph">
                    簫竽合古律，宫商自諧協。
                </div>
                
                <div class="paragraph">
                    世人所欽慕，有口空嚅囁。
                </div>
                
                <div class="paragraph">
                    東床坦腹士，左右參經笈。
                </div>
                
                <div class="paragraph">
                    爲賦奕棋句，璆琳吐胸脇。
                </div>
                
                <div class="paragraph">
                    鏘然不可閉，由來知健捷。
                </div>
                
                <div class="paragraph">
                    謂如伯升勇，揚兵開宛葉。
                </div>
                
                <div class="paragraph">
                    豈比文信君，無謀喪張靨。
                </div>
                
                <div class="paragraph">
                    致死在必勝，甘言方示怯。
                </div>
                
                <div class="paragraph">
                    尾章示戒訓，足以傳芳諜。
                </div>
                
                <div class="paragraph">
                    後生知自勵，何必棰楚挟。
                </div>
                
                <div class="paragraph">
                    正如嚼冰雪，清冷快牙頰。
                </div>
                
                <div class="paragraph">
                    我昔造公室，公方任調燮。
                </div>
                
                <div class="paragraph">
                    辱枉淵明贈，今猶秘巾篋。
                </div>
                
                <div class="paragraph">
                    當時隳官去，終身欣廢跕。
                </div>
                
                <div class="paragraph">
                    冠带遂已捐，頭腦深埋擪。
                </div>
                
                <div class="paragraph">
                    肯羡冥冥鴻，安知栩栩蝶。
                </div>
                
                <div class="paragraph">
                    心清久無夢，神固安知魘。
                </div>
                
                <div class="paragraph">
                    少小銳文史，老大心更懾。
                </div>
                
                <div class="paragraph">
                    是古豈余心，非今寧我愜。
                </div>
                
                <div class="paragraph">
                    况復論翰墨，爾来那可輒。
                </div>
                
                <div class="paragraph">
                    不識渾脱舞，何愧張顛帖。
                </div>
                
                <div class="paragraph">
                    所居飬鵝鴈，菰蒲觀啑喋。
                </div>
                
                <div class="paragraph">
                    亦有藜藿畦，粗充匕與梜。
                </div>
                
                <div class="paragraph">
                    孰知名可貴，安用祿爲槢。
                </div>
                
                <div class="paragraph">
                    無求豈有沮，不動誰能嗋。
                </div>
                
                <div class="paragraph">
                    汝堅百萬衆，淮濆空雉堞。
                </div>
                
                <div class="paragraph">
                    陵陽丈五墳，朱雲本輕俠。
                </div>
                
                <div class="paragraph">
                    百年竟何往，終當封馬鬛。
                </div>
                
                <div class="paragraph">
                    何必悵霜毛，更向窗前鑷。
                </div>
                
        </div>
    </div>
</body>

</html>