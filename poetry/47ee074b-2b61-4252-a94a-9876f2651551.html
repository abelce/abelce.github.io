<!DOCTYPE html>
<html>

<head>
    <title>
        送陳君舉舍人東歸
    </title>
    <meta name="keywords" content="送陳君舉舍人東歸 -- 樓鑰">
    <meta name="description" content="送陳君舉舍人東歸 -- 樓鑰">
    <meta property="og:title" content="送陳君舉舍人東歸">
    <meta property="og:url" content="https://vwood.xyz/poetry/47ee074b-2b61-4252-a94a-9876f2651551.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送陳君舉舍人東歸
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    皇天生人物，千載非偶然。
                </div>
                
                <div class="paragraph">
                    沖和兼萬人，始得一英賢。
                </div>
                
                <div class="paragraph">
                    夫君乃其人，人一己百千。
                </div>
                
                <div class="paragraph">
                    飛黄欲追風，況復勤著鞭。
                </div>
                
                <div class="paragraph">
                    文陣蚤奔放，氣欲摩青天。
                </div>
                
                <div class="paragraph">
                    短褐東海瀕，名貫牛斗躔。
                </div>
                
                <div class="paragraph">
                    聞道更獨早，自言若隊淵。
                </div>
                
                <div class="paragraph">
                    出登龍虎榜，徑上鵷鷺聯。
                </div>
                
                <div class="paragraph">
                    中閒幾流落，清湘窮泝沿。
                </div>
                
                <div class="paragraph">
                    白首始爲郎，一見意已傳。
                </div>
                
                <div class="paragraph">
                    登瀛上麟臺，授簡游兔園。
                </div>
                
                <div class="paragraph">
                    擢爲柱下史，遂居紫微垣。
                </div>
                
                <div class="paragraph">
                    去天真尺五，朝綱頼扶顛。
                </div>
                
                <div class="paragraph">
                    龍樓缺問寢，萬口爭進言。
                </div>
                
                <div class="paragraph">
                    惟君最勇決，螭頭屢直前。
                </div>
                
                <div class="paragraph">
                    危言破人膽，三進加勤拳。
                </div>
                
                <div class="paragraph">
                    天高聽亦高，歸袂何翩翩。
                </div>
                
                <div class="paragraph">
                    高風激頹波，同列空慙顔。
                </div>
                
                <div class="paragraph">
                    君雖未必去，一去勝九遷。
                </div>
                
                <div class="paragraph">
                    我欲留孔戣，有懷不得專。
                </div>
                
                <div class="paragraph">
                    況我自欲去，何心挽歸船。
                </div>
                
                <div class="paragraph">
                    嗟我生何爲，與君幸齊年。
                </div>
                
                <div class="paragraph">
                    先後才九日，相與同氣然。
                </div>
                
                <div class="paragraph">
                    幾年苦契闊，班心忽差肩。
                </div>
                
                <div class="paragraph">
                    判花同代庖，君思如湧泉。
                </div>
                
                <div class="paragraph">
                    上房草數制，下房時一篇。
                </div>
                
                <div class="paragraph">
                    一篇輒高妙，隗始媿余先。
                </div>
                
                <div class="paragraph">
                    春秋隠公傳，國史建隆編。
                </div>
                
                <div class="paragraph">
                    周官授大旨，所得俱未全。
                </div>
                
                <div class="paragraph">
                    聚散不可料，餞別滄江邊。
                </div>
                
                <div class="paragraph">
                    君將處於陵，我耕綿上田。
                </div>
                
                <div class="paragraph">
                    君行毋疾驅，中途恐傳宣。
                </div>
                
                <div class="paragraph">
                    不然遂成別，孤帆渺風煙。
                </div>
                
                <div class="paragraph">
                    夢魂不可制，隨君墮中川。
                </div>
                
        </div>
    </div>
</body>

</html>