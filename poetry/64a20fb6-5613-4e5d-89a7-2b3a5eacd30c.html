<!DOCTYPE html>
<html>

<head>
    <title>
        樂道歌
    </title>
    <meta name="keywords" content="樂道歌 -- 明瓚">
    <meta name="description" content="樂道歌 -- 明瓚">
    <meta property="og:title" content="樂道歌">
    <meta property="og:url" content="https://vwood.xyz/poetry/64a20fb6-5613-4e5d-89a7-2b3a5eacd30c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            樂道歌
        </h2>
        <div class="author"><a href="/author/a6717ad6-d013-4ade-98f4-68e3617a799f.html" title="明瓚" target="_blank">
                明瓚
            </a> (唐)
        </div>
        <div class="paragraphs">
            
                <div class="paragraph">
                    兀然無事無改換，無事何須論一段。
                </div>
                
                <div class="paragraph">
                    直心無散亂，他事不須斷，過去已過去，未來更（《燈錄》作「猶」）莫（黃庭堅書本作「何用」）算。
                </div>
                
                <div class="paragraph">
                    兀然無事坐（黃作「事」），何曾有人喚？
                </div>
                
                <div class="paragraph">
                    向外覓功（黃作「工」）夫，總是癡頑漢。
                </div>
                
                <div class="paragraph">
                    糧不畜一粒，逢飯但知{埶/食}（黃作「知{口馵}」，《燈錄》同黃，注：「陟立切」）。
                </div>
                
                <div class="paragraph">
                    世間多少（黃作「事」）人，相趁渾不及。
                </div>
                
                <div class="paragraph">
                    我不樂生（黃作「昇」）天，亦不愛福田。
                </div>
                
                <div class="paragraph">
                    饑來喫飯（黃作「饑來一鉢飯」），困來即臥（黃作「展脚」《燈錄》無「臥」字）眠。
                </div>
                
                <div class="paragraph">
                    愚人笑我，智乃知賢（《燈錄》作「焉」，黃作「愚人以爲笑，智者謂之然」）。
                </div>
                
                <div class="paragraph">
                    不是癡鈍，本體如然。
                </div>
                
                <div class="paragraph">
                    （此下黃多「非愚亦非智，不是空中去」二句）要去即去，要住即住（二「即」字，黃皆作「如是」）。
                </div>
                
                <div class="paragraph">
                    身被（《燈錄》作「披」）一破[衲]（納）（從《燈錄》改），脚著孃生袴。
                </div>
                
                <div class="paragraph">
                    多言復多語，由來反相悮（黃作「誤」）。
                </div>
                
                <div class="paragraph">
                    若欲度衆生，無過且自度。
                </div>
                
                <div class="paragraph">
                    莫謾求真佛，真佛不可見。
                </div>
                
                <div class="paragraph">
                    妙性及靈臺，何曾受[薰]（勳）（從《燈錄》改）煉（黃作「鍊」）。
                </div>
                
                <div class="paragraph">
                    心是無事心，面是孃生面。
                </div>
                
                <div class="paragraph">
                    劫石可移動（黃作「動搖」），箇中難（《燈錄》作「無」）改變。
                </div>
                
                <div class="paragraph">
                    無事本無事（黃無以上三字），何須讀文字？
                </div>
                
                <div class="paragraph">
                    削除人我本，冥合箇中意。
                </div>
                
                <div class="paragraph">
                    種種勞筋骨，不如林間（《燈錄》作「下」）睡兀兀。
                </div>
                
                <div class="paragraph">
                    舉頭見日高（黃作「出」），乞飯從頭餧（《燈錄》、黃作「𢫫」）。
                </div>
                
                <div class="paragraph">
                    將功用功，展轉冥朦。
                </div>
                
                <div class="paragraph">
                    取則（《燈錄》作「即」）不得，不取自通。
                </div>
                
                <div class="paragraph">
                    吾有一言，絕慮[忘]（志）（從黃書本改，《燈錄》作「亡」）緣。
                </div>
                
                <div class="paragraph">
                    巧說不得，只用心傳。
                </div>
                
                <div class="paragraph">
                    更有一語，無過直與。
                </div>
                
                <div class="paragraph">
                    細如（黃作「極」）毫（《燈錄》作「豪」）末，[大]（本）（從《燈錄》改）無方所，本自圓成，不勞機杼。
                </div>
                
                <div class="paragraph">
                    世事悠悠，不如山丘。
                </div>
                
                <div class="paragraph">
                    青松蔽日，碧澗長（黃作「常秋」）。
                </div>
                
                <div class="paragraph">
                    臥藤蘿下，塊石枕頭。
                </div>
                
                <div class="paragraph">
                    山雲當幕（《總勝》作「賞慕」），夜月爲鉤（《燈錄》、《總勝》、《沅湘》二句均在「臥藤」二句前）。
                </div>
                
                <div class="paragraph">
                    不朝天子，豈羨王侯。
                </div>
                
                <div class="paragraph">
                    生死（《總勝》二字至乙）無慮，更須（《燈錄》等均作「復」）何憂？
                </div>
                
                <div class="paragraph">
                    水月無形，我常只（《總勝》作「自」）寧。
                </div>
                
                <div class="paragraph">
                    萬法皆爾，本自無生（《總勝》作「不死不生」）。
                </div>
                
                <div class="paragraph">
                    兀然無事坐（《總勝》作「箇事」），春來草自青。
                </div>
                
                <div class="paragraph">
                    （見《祖堂集》卷三，以《四部叢刊三編》影宋本《景德傳燈錄》卷三十、《宛委別藏》本《南嶽總勝集》卷下、《沅湘耆舊集》卷十引《林間錄》及《王梵志詩輯校》卷六據石刻拓本錄黃庭堅書此詩對校。
                </div>
                
                <div class="paragraph">
                    ）（按：《全唐詩續補遺》卷二據清高士奇《江村消夏錄》卷二《黃庭堅書梵志詩卷》收此詩歸王梵志，分作十一首，實誤。
                </div>
                
                <div class="paragraph">
                    《江村消夏錄》收該卷後有庭堅自跋，並未以爲梵志詩。
                </div>
                
                <div class="paragraph">
                    以此詩歸梵志，始於卷末董其昌跋。
                </div>
                
                <div class="paragraph">
                    今唐宋多種典籍皆作懶殘作，其昌逞臆之說，應予否定。
                </div>
                
                <div class="paragraph">
                    ）。
                </div>
                
        </div>
    </div>
</body>

</html>