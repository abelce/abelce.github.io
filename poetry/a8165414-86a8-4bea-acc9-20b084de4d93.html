<!DOCTYPE html>
<html>

<head>
    <title>
        送別制置董侍郎東歸
    </title>
    <meta name="keywords" content="送別制置董侍郎東歸 -- 程公許">
    <meta name="description" content="送別制置董侍郎東歸 -- 程公許">
    <meta property="og:title" content="送別制置董侍郎東歸">
    <meta property="og:url" content="https://vwood.xyz/poetry/a8165414-86a8-4bea-acc9-20b084de4d93.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送別制置董侍郎東歸
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    荷囊曉趁紫宸朝，玉立堂堂侍冕旒。
                </div>
                
                <div class="paragraph">
                    帝爲蠶叢精擇帥，詔頒虎節往分憂。
                </div>
                
                <div class="paragraph">
                    旌幢雲合三千乘，錦繡春濃六十州。
                </div>
                
                <div class="paragraph">
                    儀鳳雅應爲國瑞，烹鮮何忍與民仇。
                </div>
                
                <div class="paragraph">
                    陽和噓暖松州雪，膏澤長隨錦水流。
                </div>
                
                <div class="paragraph">
                    酒賤途歌喧夜市，彘肥社鼓響春疇。
                </div>
                
                <div class="paragraph">
                    教條寬簡難輕犯，鑑戒高明不暗投。
                </div>
                
                <div class="paragraph">
                    建學文翁先美俗，雄邊德裕有良籌。
                </div>
                
                <div class="paragraph">
                    若爲殿角頻憂顧，何恨天涯久逗遛。
                </div>
                
                <div class="paragraph">
                    幾度璽書頒北闕，四時朱履簇西樓。
                </div>
                
                <div class="paragraph">
                    神全削堊無機露，德厚如山鎮俗浮。
                </div>
                
                <div class="paragraph">
                    邊騎誰令輕犯塞，羽書忽訝急飛郵。
                </div>
                
                <div class="paragraph">
                    禡牙往度重關險，建旐那容一刻留。
                </div>
                
                <div class="paragraph">
                    明月三更悲鼓角，晴烟萬竈宿貔貅。
                </div>
                
                <div class="paragraph">
                    乘墉妄意窺吾境，奠枕何由奈敵讐。
                </div>
                
                <div class="paragraph">
                    忠孝全軍齊縞素，嫖姚列校奮戈矛。
                </div>
                
                <div class="paragraph">
                    金牌不與全腰膂，鐵胄安能芘髑髏。
                </div>
                
                <div class="paragraph">
                    戰勝遊魂驚鋌鹿，凱旋享士趣椎牛。
                </div>
                
                <div class="paragraph">
                    三秦席卷非難事，偏將星奔悵寡謀。
                </div>
                
                <div class="paragraph">
                    坐屈戎昭親跋履，申嚴師律戢姦偷。
                </div>
                
                <div class="paragraph">
                    人知福德如中令，誰省恩威似武侯。
                </div>
                
                <div class="paragraph">
                    過眼七年勞節制，焦心九陛渴才猷。
                </div>
                
                <div class="paragraph">
                    賜環笑拆封泥詔，疊鼓催裝下峽舟。
                </div>
                
                <div class="paragraph">
                    織錦何傷讒口捷，憩棠翻作去思愁。
                </div>
                
                <div class="paragraph">
                    雅懷納納湖千頃，外物區區海一漚。
                </div>
                
                <div class="paragraph">
                    書怪無心疑咄咄，委懷何事不悠悠。
                </div>
                
                <div class="paragraph">
                    紛紜歸夢尋猿鶴，浩蕩詩盟狎鷺鷗。
                </div>
                
                <div class="paragraph">
                    世事未知何日定，才難莫若舊人求。
                </div>
                
                <div class="paragraph">
                    病深根本宜加護，脈在參苓或未瘳。
                </div>
                
                <div class="paragraph">
                    德望定須歌赤舄，姓名佇見啟金甌。
                </div>
                
                <div class="paragraph">
                    蹇余政自臞山澤，漫仕都緣迫釜區。
                </div>
                
                <div class="paragraph">
                    綵棒乏材供擊斷，鏤冰無技苦雕鎪。
                </div>
                
                <div class="paragraph">
                    豈期吏責寬三尺，誤辱儒宗放一頭。
                </div>
                
                <div class="paragraph">
                    袖有神鞭驅款段，意令蹇步逐驊騮。
                </div>
                
                <div class="paragraph">
                    生遭名德爲知己，誓企清塵力好修。
                </div>
                
                <div class="paragraph">
                    桂檝穩飛三峽浪，蒲帆歸赴五湖秋。
                </div>
                
                <div class="paragraph">
                    百年幾見輕成別，萬斛清愁黯莫收。
                </div>
                
                <div class="paragraph">
                    倚俟泰階明紫極，未愁弱水限瀛洲。
                </div>
                
                <div class="paragraph">
                    槐庭何日堤沙築，玉食須渠鼎鉉調。
                </div>
                
                <div class="paragraph">
                    議有異同宜審擇，人無近遠要旁搜。
                </div>
                
                <div class="paragraph">
                    非才忍負知音遇，引臂追隨萬里遊。
                </div>
                
        </div>
    </div>
</body>

</html>