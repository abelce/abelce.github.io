<!DOCTYPE html>
<html>

<head>
    <title>
        村莊麥飯虀筍有懷達善正仲帥初因寄袁仲素季厚陳用之
    </title>
    <meta name="keywords" content="村莊麥飯虀筍有懷達善正仲帥初因寄袁仲素季厚陳用之 -- 舒岳祥">
    <meta name="description" content="村莊麥飯虀筍有懷達善正仲帥初因寄袁仲素季厚陳用之 -- 舒岳祥">
    <meta property="og:title" content="村莊麥飯虀筍有懷達善正仲帥初因寄袁仲素季厚陳用之">
    <meta property="og:url" content="https://vwood.xyz/poetry/50efa1b8-040e-4731-bb20-8924d3ed489a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            村莊麥飯虀筍有懷達善正仲帥初因寄袁仲素季厚陳用之
        </h2>
        <div class="author"><a href="/author/44d896e5-a0ab-4792-b3d3-6fc6e8711839.html" title="舒岳祥" target="_blank">
                舒岳祥
            </a> (宋)
        </div>
        <div class="paragraphs">
            
                <div class="paragraph">
                    麥風生曉寒，梅潦藴炎溽。
                </div>
                
                <div class="paragraph">
                    三日不出門，新筍已成竹。
                </div>
                
                <div class="paragraph">
                    獨酌固自佳，對婦亦不俗。
                </div>
                
                <div class="paragraph">
                    黄魚出海門，饜飫及僮僕。
                </div>
                
                <div class="paragraph">
                    因思去年時，煎牟作糜粥。
                </div>
                
                <div class="paragraph">
                    饑餓走荒山，羣奴深兩目。
                </div>
                
                <div class="paragraph">
                    今春幸完生，一飽萬事足。
                </div>
                
                <div class="paragraph">
                    薄蠶微有收，條桑柔更綠。
                </div>
                
                <div class="paragraph">
                    百里無鷄豚，雖老不食肉。
                </div>
                
                <div class="paragraph">
                    本是在家僧，殺生豈吾欲。
                </div>
                
                <div class="paragraph">
                    頗恨在棠谿，芻豢事屠戮。
                </div>
                
                <div class="paragraph">
                    歸來賣筍翁，燒煮擬果腹。
                </div>
                
                <div class="paragraph">
                    無奈軍馬囂，十百遭縛束。
                </div>
                
                <div class="paragraph">
                    此君何不幸，乃值汝輩辱。
                </div>
                
                <div class="paragraph">
                    今辰斑衣郎，扣門求采錄。
                </div>
                
                <div class="paragraph">
                    開奩粲纖指，解苞剝寒玉。
                </div>
                
                <div class="paragraph">
                    釋縛李左車，拭面何平叔。
                </div>
                
                <div class="paragraph">
                    有此席上珍，舉筯誠不惡。
                </div>
                
                <div class="paragraph">
                    風味近瑶柱，標格薦醽醁。
                </div>
                
                <div class="paragraph">
                    似憐老翁饞，洗我塵一斛。
                </div>
                
                <div class="paragraph">
                    蛻脫成癯仙，凌空駕黄鵠。
                </div>
                
                <div class="paragraph">
                    吐吭出新詩，落紙欹醉墨。
                </div>
                
                <div class="paragraph">
                    王劉戴三君，秦楚齊敵國。
                </div>
                
                <div class="paragraph">
                    樂縣森筍簴，箭鋒值正鵠。
                </div>
                
                <div class="paragraph">
                    安得長相從，大嚼篔簹谷。
                </div>
                
                <div class="paragraph">
                    二袁竹主人，森森散林麓。
                </div>
                
                <div class="paragraph">
                    我來不問主，竟造藏書屋。
                </div>
                
                <div class="paragraph">
                    主人不我苛，終歲取書讀。
                </div>
                
                <div class="paragraph">
                    陳郎後來秀，長瘦带巖壑。
                </div>
                
                <div class="paragraph">
                    挾冊從我遊，牛腰許成軸。
                </div>
                
        </div>
    </div>
</body>

</html>