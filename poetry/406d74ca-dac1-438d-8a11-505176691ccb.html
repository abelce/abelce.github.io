<!DOCTYPE html>
<html>

<head>
    <title>
        陳彥博擢第後歸拜先墓作此送之
    </title>
    <meta name="keywords" content="陳彥博擢第後歸拜先墓作此送之 -- 李流謙">
    <meta name="description" content="陳彥博擢第後歸拜先墓作此送之 -- 李流謙">
    <meta property="og:title" content="陳彥博擢第後歸拜先墓作此送之">
    <meta property="og:url" content="https://vwood.xyz/poetry/406d74ca-dac1-438d-8a11-505176691ccb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            陳彥博擢第後歸拜先墓作此送之
        </h2>
        <div class="author"><a href="/author/8391b862-4ab7-4511-8d70-99700f6b8bc2.html" title="李流謙" target="_blank">
                李流謙
            </a> (宋)
        </div>
        <div class="paragraphs">
            
                <div class="paragraph">
                    霜風著林不停吹，天涯有客衣征衣。
                </div>
                
                <div class="paragraph">
                    問客今歸有何得，一株老桂和根移。
                </div>
                
                <div class="paragraph">
                    讀書作文四十載，浪走不啻萍在池。
                </div>
                
                <div class="paragraph">
                    束書隨身乃封戶，睥睨一甑蒙蛛絲。
                </div>
                
                <div class="paragraph">
                    傾囊千金勸少貶，掉頭一笑吾寧饑。
                </div>
                
                <div class="paragraph">
                    學如木水有源本，朝販夕售顔忸怩。
                </div>
                
                <div class="paragraph">
                    市倡青紅衒廛陌，窈窕深閉無由窺。
                </div>
                
                <div class="paragraph">
                    清詩學自稟繩律，如嚼冰雪寒肝脾。
                </div>
                
                <div class="paragraph">
                    平生交遊半豪俊，如此人物見者稀。
                </div>
                
                <div class="paragraph">
                    每拈佳句對客誦，謂是古作非今爲。
                </div>
                
                <div class="paragraph">
                    吾先君子壇級尊，子來談笑容攀躋。
                </div>
                
                <div class="paragraph">
                    我從弱歲同硯几，如今攬鏡斑鬢髭。
                </div>
                
                <div class="paragraph">
                    笑渠常遭俗眼白，短力不得相扶持。
                </div>
                
                <div class="paragraph">
                    前日提筆試外省，我亦薄宦初來歸。
                </div>
                
                <div class="paragraph">
                    口占程文問中否，强弩破葉劍截泥。
                </div>
                
                <div class="paragraph">
                    十月十日夜漏盡，小奚驚夢來打扉。
                </div>
                
                <div class="paragraph">
                    云有吉報可速起，倒穿衣裳喘而馳。
                </div>
                
                <div class="paragraph">
                    賀者已滿坐無處，拍手怪我來何遲。
                </div>
                
                <div class="paragraph">
                    淋漓一紙見名字，倉卒未省來其誰。
                </div>
                
                <div class="paragraph">
                    喜歡不記語雜亂，但說老眼天不眵。
                </div>
                
                <div class="paragraph">
                    明朝再拜酌酒賀，屋角一丈飛虹蜺。
                </div>
                
                <div class="paragraph">
                    書生一第蛻骨耳，排風軼電方自茲。
                </div>
                
                <div class="paragraph">
                    阿兄地下喚不應，門戶藉子扶寒衰。
                </div>
                
                <div class="paragraph">
                    鄉閭朋舊夸地産，洗眼晝繡增嘆嘻。
                </div>
                
                <div class="paragraph">
                    孤童疋馬顔色異，關吏偷語驚且疑。
                </div>
                
                <div class="paragraph">
                    到家羊肥酒亦熟，山頭松檟生光輝。
                </div>
                
                <div class="paragraph">
                    墳前百拜謝教育，持身願報父母慈。
                </div>
                
                <div class="paragraph">
                    盤谷亭前白雪枝，春意稍稍回芳蕤。
                </div>
                
                <div class="paragraph">
                    尊前不可無此客，花雖不言意慘悽。
                </div>
                
                <div class="paragraph">
                    遲君急旋共一醉，青衫入手無閒時。
                </div>
                
        </div>
    </div>
</body>

</html>