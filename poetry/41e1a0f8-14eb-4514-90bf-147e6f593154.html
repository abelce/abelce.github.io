<!DOCTYPE html>
<html>

<head>
    <title>
        送洪內翰知太平府
    </title>
    <meta name="keywords" content="送洪內翰知太平府 -- 沈繼祖">
    <meta name="description" content="送洪內翰知太平府 -- 沈繼祖">
    <meta property="og:title" content="送洪內翰知太平府">
    <meta property="og:url" content="https://vwood.xyz/poetry/41e1a0f8-14eb-4514-90bf-147e6f593154.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送洪內翰知太平府
        </h2>
        <div class="author"><a href="/author/346b7d38-95c2-4d69-b40f-dce283d099a5.html" title="沈繼祖" target="_blank">
                沈繼祖
            </a> (宋)
        </div>
        <div class="paragraphs">
            
                <div class="paragraph">
                    文章有正派，此派公獨傳。
                </div>
                
                <div class="paragraph">
                    中絕僅如綫，鸞膠真續弦。
                </div>
                
                <div class="paragraph">
                    自有科舉累，吾道幾棄捐。
                </div>
                
                <div class="paragraph">
                    相挻入茫昧，一律爭談玄。
                </div>
                
                <div class="paragraph">
                    誰洗新學腸，少愈自聖顛。
                </div>
                
                <div class="paragraph">
                    斯文日琢喪，未喪關諸天。
                </div>
                
                <div class="paragraph">
                    上帝實惠顧，爲時生此賢。
                </div>
                
                <div class="paragraph">
                    高文破崖岸，天地發大全。
                </div>
                
                <div class="paragraph">
                    論事似陸贄，實錄如史遷。
                </div>
                
                <div class="paragraph">
                    緒餘寄吟詠，直追風雅篇。
                </div>
                
                <div class="paragraph">
                    根本於丘軻，道德其淵源。
                </div>
                
                <div class="paragraph">
                    如奏清廟瑟，三歎遺音存。
                </div>
                
                <div class="paragraph">
                    如聞陽春曲，和者奚寡焉。
                </div>
                
                <div class="paragraph">
                    公昔在西掖，絲綸代王言。
                </div>
                
                <div class="paragraph">
                    胥吏俱腕脫，思湧驚飛泉。
                </div>
                
                <div class="paragraph">
                    玉堂久揮翰，夜席屢爲前。
                </div>
                
                <div class="paragraph">
                    禁中得頗牧，可但詞采專。
                </div>
                
                <div class="paragraph">
                    草書招贊普，傳檄定幽燕。
                </div>
                
                <div class="paragraph">
                    欲清塞北塵，自許素志堅。
                </div>
                
                <div class="paragraph">
                    經綸天下手，繪像期凌煙。
                </div>
                
                <div class="paragraph">
                    異論忽矛盾，去國何翩然。
                </div>
                
                <div class="paragraph">
                    申伯宣輔相，有時于蕃宣。
                </div>
                
                <div class="paragraph">
                    帆錦落天東，寒色與江連。
                </div>
                
                <div class="paragraph">
                    雪意聚忽散，鴈字整復偏。
                </div>
                
                <div class="paragraph">
                    行行采石江，斗酒酹謫僊。
                </div>
                
                <div class="paragraph">
                    古來文士貴，寵數極異恩。
                </div>
                
                <div class="paragraph">
                    金井沃醉面，落筆動至尊。
                </div>
                
                <div class="paragraph">
                    願言投譖者，以雪千載冤。
                </div>
                
                <div class="paragraph">
                    偉哉扶靴氣，寧復事拘攣。
                </div>
                
                <div class="paragraph">
                    異世儻同調，一繫五湖船。
                </div>
                
        </div>
    </div>
</body>

</html>