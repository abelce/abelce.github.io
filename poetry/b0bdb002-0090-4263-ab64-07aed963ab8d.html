<!DOCTYPE html>
<html>

<head>
    <title>
        原蝗
    </title>
    <meta name="keywords" content="原蝗 -- 王令">
    <meta name="description" content="原蝗 -- 王令">
    <meta property="og:title" content="原蝗">
    <meta property="og:url" content="https://vwood.xyz/poetry/b0bdb002-0090-4263-ab64-07aed963ab8d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            原蝗
        </h2>
        <div class="author"><a href="/author/e2c07212-1ac6-4d3a-bf2e-7edd2b90c0a8.html" title="王令" target="_blank">
                王令
            </a> (宋)
        </div>
        <div class="paragraphs">
            
                <div class="paragraph">
                    蝗生於野誰所爲，秋一母死遺百兒。
                </div>
                
                <div class="paragraph">
                    埋藏地下不腐爛，疑有鬼黨相收持。
                </div>
                
                <div class="paragraph">
                    寒禽冬饑啄地食，拾掇穀種無餘遺。
                </div>
                
                <div class="paragraph">
                    吻惟掠卵不加破，意似留與人爲饑。
                </div>
                
                <div class="paragraph">
                    去年冬温臘雪少，土脉不凍無冰凘。
                </div>
                
                <div class="paragraph">
                    春氣蒸炊出地面，戢戢密若在釡糜。
                </div>
                
                <div class="paragraph">
                    老農頑愚不識事，小不撲滅大莫追。
                </div>
                
                <div class="paragraph">
                    遂令相聚成氣勢，來若大水無垠涯。
                </div>
                
                <div class="paragraph">
                    蓬蒿滿眼幸無用，爾縱嚼盡誰爾譏。
                </div>
                
                <div class="paragraph">
                    而何存留不咀嚼，反向禾黍加傷夷。
                </div>
                
                <div class="paragraph">
                    鴟鴉啄啣各取飽，充實腸腹如撐支。
                </div>
                
                <div class="paragraph">
                    兒童跳躍仰面笑，却愛甚密嫌疏稀。
                </div>
                
                <div class="paragraph">
                    吾思萬物造作始，一一盡可天理推。
                </div>
                
                <div class="paragraph">
                    四其行蹄翼不假，上既載角齒乃虧。
                </div>
                
                <div class="paragraph">
                    夫何此獨出羣類，既使躍跳仍令飛。
                </div>
                
                <div class="paragraph">
                    麒麟千載或一見，仁足不忍踏草萎。
                </div>
                
                <div class="paragraph">
                    鳳凰偶出即爲瑞，亦曰竹食梧桐棲。
                </div>
                
                <div class="paragraph">
                    彼何甚少此何衆，况又口腹害不訾。
                </div>
                
                <div class="paragraph">
                    遂令思慮不可及，萬目仰面號天私。
                </div>
                
                <div class="paragraph">
                    天公被誣莫自辨，慘慘白日陰無輝。
                </div>
                
                <div class="paragraph">
                    而余昏狂不自度，欲盡物理窮毫絲。
                </div>
                
                <div class="paragraph">
                    要袪衆惑運獨見，中夜力爲窮研思。
                </div>
                
                <div class="paragraph">
                    如知在人不在天，譬之蚤虱生裳衣。
                </div>
                
                <div class="paragraph">
                    捫搜剔撥要歸盡，是豈人者尚好之。
                </div>
                
                <div class="paragraph">
                    然而身尚不絕種，豈復垢舊招致斯。
                </div>
                
                <div class="paragraph">
                    魚朽生蟲肉腐蠧，理有常爾無何疑。
                </div>
                
                <div class="paragraph">
                    誰爲憂國太息者，應喜我有原蝗詩。
                </div>
                
        </div>
    </div>
</body>

</html>