<!DOCTYPE html>
<html>

<head>
    <title>
        和吳顯道
    </title>
    <meta name="keywords" content="和吳顯道 -- 慕容彥逢">
    <meta name="description" content="和吳顯道 -- 慕容彥逢">
    <meta property="og:title" content="和吳顯道">
    <meta property="og:url" content="https://vwood.xyz/poetry/6cbf13c6-8921-4509-a675-3ae3cbac1849.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和吳顯道
        </h2>
        <div class="author"><a href="/author/863dfb17-87f9-4191-8251-bbb25656ca81.html" title="慕容彥逢" target="_blank">
                慕容彥逢
            </a> (宋)
        </div>
        <div class="paragraphs">
            
                <div class="paragraph">
                    澤國破秋仲，景物兆冬索。
                </div>
                
                <div class="paragraph">
                    回飆卷林尾，宿霧泛寥廓。
                </div>
                
                <div class="paragraph">
                    泮水還闤闍，層巒瞰籬落。
                </div>
                
                <div class="paragraph">
                    啟牖挹蒨葱，開徑徒參錯。
                </div>
                
                <div class="paragraph">
                    虀鹽雖寂寥，文史欣博約。
                </div>
                
                <div class="paragraph">
                    論古到鴻荒，談經愧穿鑿。
                </div>
                
                <div class="paragraph">
                    逸志想鴻冥，靦顔羞雉啄。
                </div>
                
                <div class="paragraph">
                    於焉得真趣，豁若解其縛。
                </div>
                
                <div class="paragraph">
                    環窗惟載籍，一視等糟粕。
                </div>
                
                <div class="paragraph">
                    了了見本來，端如契圓覺。
                </div>
                
                <div class="paragraph">
                    沖襟遊汗漫，高步趨廣莫。
                </div>
                
                <div class="paragraph">
                    同心有名儒，攝官在戎幕。
                </div>
                
                <div class="paragraph">
                    學識造淵醇，詞章臻炳鑠。
                </div>
                
                <div class="paragraph">
                    良驥服鹽車，白駒縶場藿。
                </div>
                
                <div class="paragraph">
                    念昔始傾蓋，考正于狐貉。
                </div>
                
                <div class="paragraph">
                    韵宇凜可欽，標致湛無著。
                </div>
                
                <div class="paragraph">
                    觴豆陪餘歡，翰墨時間作。
                </div>
                
                <div class="paragraph">
                    晨嬉風力勁，夜語霜威虐。
                </div>
                
                <div class="paragraph">
                    屈指兩炎凉，流年信迴薄。
                </div>
                
                <div class="paragraph">
                    九重躋帝德，四海絕民瘼。
                </div>
                
                <div class="paragraph">
                    南征奠蠻侮，西戍弭戎掠。
                </div>
                
                <div class="paragraph">
                    吾道斯爲亨，君才顧何怍。
                </div>
                
                <div class="paragraph">
                    行當坐天祿，看書資筆削。
                </div>
                
                <div class="paragraph">
                    不然冥成均，闡教助飛躍。
                </div>
                
                <div class="paragraph">
                    冠綬追英遊，林泉謝遠諾。
                </div>
                
                <div class="paragraph">
                    胡爲懷故鄉，逝將依負郭。
                </div>
                
                <div class="paragraph">
                    古都富城市，比屋麗金雘。
                </div>
                
                <div class="paragraph">
                    甲第臨江壖，勝槩奪雲壑。
                </div>
                
                <div class="paragraph">
                    曲溝環淥塍，激澗度危彴。
                </div>
                
                <div class="paragraph">
                    升高或捫蘿，厲急輒遺屩。
                </div>
                
                <div class="paragraph">
                    馴禽棲几席，幽花墮杯杓。
                </div>
                
                <div class="paragraph">
                    漁樵頻問訊，童稚雜歡噱。
                </div>
                
                <div class="paragraph">
                    尋步陟蘭嶼，選勝望菌閣。
                </div>
                
                <div class="paragraph">
                    此雖美無度，烏知乖所學。
                </div>
                
                <div class="paragraph">
                    待時既韞玉，稅駕宜振鐸。
                </div>
                
                <div class="paragraph">
                    忠告冀毋忽，投分匪輕託。
                </div>
                
                <div class="paragraph">
                    野芹稱美獻，行潦資遠酌。
                </div>
                
                <div class="paragraph">
                    睠言效悃愊，豈止事嘲謔。
                </div>
                
                <div class="paragraph">
                    知君須多暇，過我當如昨。
                </div>
                
                <div class="paragraph">
                    茗飲無俗情，疏餐有真樂。
                </div>
                
                <div class="paragraph">
                    論文窮九疇，議武貫三略。
                </div>
                
                <div class="paragraph">
                    誰主復誰賓，此意良不惡。
                </div>
                
        </div>
    </div>
</body>

</html>