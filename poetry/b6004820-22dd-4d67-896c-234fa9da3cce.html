<!DOCTYPE html>
<html>

<head>
    <title>
        榮歸堂
    </title>
    <meta name="keywords" content="榮歸堂 -- 韓琦">
    <meta name="description" content="榮歸堂 -- 韓琦">
    <meta property="og:title" content="榮歸堂">
    <meta property="og:url" content="https://vwood.xyz/poetry/b6004820-22dd-4d67-896c-234fa9da3cce.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            榮歸堂
        </h2>
        <div class="author"><a href="/author/26be0d4e-aad4-4e0d-b376-769b26c3e3c5.html" title="韓琦" target="_blank">
                韓琦
            </a> (宋)
        </div>
        <div class="paragraphs">
            
                <div class="paragraph">
                    非才忝四鄰，待罪涉一紀。
                </div>
                
                <div class="paragraph">
                    妨賢得云久，不退不自耻。
                </div>
                
                <div class="paragraph">
                    永厚復土初，疊奏犯斧扆。
                </div>
                
                <div class="paragraph">
                    乞身臨本邦，多疾便攝理。
                </div>
                
                <div class="paragraph">
                    帝曰吁汝琦，輔翼甚勞止。
                </div>
                
                <div class="paragraph">
                    今俾爾榮歸，揭節治故里。
                </div>
                
                <div class="paragraph">
                    均逸向盛辰，寵異固絕擬。
                </div>
                
                <div class="paragraph">
                    整裝將北轅，羌釁兆西鄙。
                </div>
                
                <div class="paragraph">
                    俄易帥感秦，旰食論所倚。
                </div>
                
                <div class="paragraph">
                    艱難惡敢辭，奔走奉寄委。
                </div>
                
                <div class="paragraph">
                    天聲方震揚，狡穴懼夷毀。
                </div>
                
                <div class="paragraph">
                    欵塞械兇酋，唯幸赦狂詭。
                </div>
                
                <div class="paragraph">
                    疆事計日寧，拙疹乘衰起。
                </div>
                
                <div class="paragraph">
                    披誠叩上仁，再遂守桑梓。
                </div>
                
                <div class="paragraph">
                    尫疲解劇煩，宴息良自喜。
                </div>
                
                <div class="paragraph">
                    園池昔恢拓，顧覽盡遺軌。
                </div>
                
                <div class="paragraph">
                    獨於北堂北，地勝失經始。
                </div>
                
                <div class="paragraph">
                    前人欲興作，就此創基址。
                </div>
                
                <div class="paragraph">
                    中輟如有待，命我成斯美。
                </div>
                
                <div class="paragraph">
                    鳩材亟僝功，因陋謹增侈。
                </div>
                
                <div class="paragraph">
                    芳林環密陰，鯨口下洹水。
                </div>
                
                <div class="paragraph">
                    吾堂據其陽，萬象來明煒。
                </div>
                
                <div class="paragraph">
                    匪直怡病襟，間足具賓簋。
                </div>
                
                <div class="paragraph">
                    僚屬請吾名，在景或在己。
                </div>
                
                <div class="paragraph">
                    吾謂夸風光，未若尊制旨。
                </div>
                
                <div class="paragraph">
                    視榜以思報，義實晝錦比。
                </div>
                
                <div class="paragraph">
                    或笑此翁愚，榮極尚不已。
                </div>
                
                <div class="paragraph">
                    鄉閭得蹔休，胡自勤勤耳。
                </div>
                
                <div class="paragraph">
                    吾曰勤雖愚，吾慮亦長矣。
                </div>
                
                <div class="paragraph">
                    天地施大恩，報上盡螻蟻。
                </div>
                
                <div class="paragraph">
                    終期謝貴仕，歸第保頹齒。
                </div>
                
                <div class="paragraph">
                    吾舍與公居，相去百舉跬。
                </div>
                
                <div class="paragraph">
                    豈無賢太守，有意待園綺。
                </div>
                
                <div class="paragraph">
                    安車時一來，爲我此加禮。
                </div>
                
        </div>
    </div>
</body>

</html>