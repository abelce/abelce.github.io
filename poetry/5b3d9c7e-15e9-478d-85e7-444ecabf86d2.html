<!DOCTYPE html>
<html>

<head>
    <title>
        送吕右丞罷鎮宛陵
    </title>
    <meta name="keywords" content="送吕右丞罷鎮宛陵 -- 周紫芝">
    <meta name="description" content="送吕右丞罷鎮宛陵 -- 周紫芝">
    <meta property="og:title" content="送吕右丞罷鎮宛陵">
    <meta property="og:url" content="https://vwood.xyz/poetry/5b3d9c7e-15e9-478d-85e7-444ecabf86d2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送吕右丞罷鎮宛陵
        </h2>
        <div class="author"><a href="/author/5a905930-6e1e-420c-b1be-adafde041f09.html" title="周紫芝" target="_blank">
                周紫芝
            </a> (宋)
        </div>
        <div class="paragraphs">
            
                <div class="paragraph">
                    漢室承平久，侯邦拱衛尊。
                </div>
                
                <div class="paragraph">
                    勳華垂日月，展錯動乾坤。
                </div>
                
                <div class="paragraph">
                    開闢規模大，紛更制作繁。
                </div>
                
                <div class="paragraph">
                    民勞箕斂日，虜痛鑿空痕。
                </div>
                
                <div class="paragraph">
                    鳴鏑侵榆塞，穹廬指鳯閽。
                </div>
                
                <div class="paragraph">
                    羽書飛始急，魚鼎沸初渾。
                </div>
                
                <div class="paragraph">
                    內禪皇圖遠，春宫曉日暾。
                </div>
                
                <div class="paragraph">
                    羣妖悉葅醢，黄髪半騰鶱。
                </div>
                
                <div class="paragraph">
                    公入登丞轄，忠稱自諌垣。
                </div>
                
                <div class="paragraph">
                    論思知蹇蹇，屬意本元元。
                </div>
                
                <div class="paragraph">
                    蠖濩資扶掖，奇庬力引援。
                </div>
                
                <div class="paragraph">
                    犬羊盟易失，虎兕敵仍存。
                </div>
                
                <div class="paragraph">
                    轉戰知何已，風塵忽再昏。
                </div>
                
                <div class="paragraph">
                    倉皇趨帳殿，奔北弃弓鞬。
                </div>
                
                <div class="paragraph">
                    傾日心應折，瞻天眼欲眢。
                </div>
                
                <div class="paragraph">
                    徽音求太姒，基命本姜嫄。
                </div>
                
                <div class="paragraph">
                    大物歸明辟，蒼生荷國恩。
                </div>
                
                <div class="paragraph">
                    推符迎代邸，結綬擁堯軒。
                </div>
                
                <div class="paragraph">
                    灞上真人出，塗山萬國奔。
                </div>
                
                <div class="paragraph">
                    回天功不世，徙突事堪論。
                </div>
                
                <div class="paragraph">
                    已復安西土，猶煩護北門。
                </div>
                
                <div class="paragraph">
                    要須調鼎手，爲洗泣隅冤。
                </div>
                
                <div class="paragraph">
                    萬杵堅城壘，千兵列戍屯。
                </div>
                
                <div class="paragraph">
                    賊鋒憂寇鈔，原燎畏燒燔。
                </div>
                
                <div class="paragraph">
                    坐嘯初何事，渠兇不足吞。
                </div>
                
                <div class="paragraph">
                    持平本寛大，餘事到平反。
                </div>
                
                <div class="paragraph">
                    論說波瀾闊，提攜禮數蕃。
                </div>
                
                <div class="paragraph">
                    時懸徐孺榻，亦置穆生樽。
                </div>
                
                <div class="paragraph">
                    有客安圭篳，忘機在鳥猿。
                </div>
                
                <div class="paragraph">
                    疾馳看騕褭，妙琢愧璵璠。
                </div>
                
                <div class="paragraph">
                    始下横經帳，還攀欲去轅。
                </div>
                
                <div class="paragraph">
                    月樓空窈窕，風旆舞繽繙。
                </div>
                
                <div class="paragraph">
                    竹帛勳猷著，絲綸詔冊温。
                </div>
                
                <div class="paragraph">
                    磻溪未容老，琳館且辭煩。
                </div>
                
                <div class="paragraph">
                    閟計今猶在，忠懷不易諼。
                </div>
                
                <div class="paragraph">
                    白麻終拜相，左衽待稱藩。
                </div>
                
                <div class="paragraph">
                    巨蠧消奸宄，良農植本根。
                </div>
                
                <div class="paragraph">
                    抗章陳上策，補袞要嘉言。
                </div>
                
                <div class="paragraph">
                    鎮薄敦流俗，疏壅究治源。
                </div>
                
                <div class="paragraph">
                    微生有榮耀，洗眼在山樊。
                </div>
                
        </div>
    </div>
</body>

</html>