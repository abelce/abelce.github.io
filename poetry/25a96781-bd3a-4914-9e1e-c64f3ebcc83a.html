<!DOCTYPE html>
<html>

<head>
    <title>
        忠烈詩
    </title>
    <meta name="keywords" content="忠烈詩 -- 徐積">
    <meta name="description" content="忠烈詩 -- 徐積">
    <meta property="og:title" content="忠烈詩">
    <meta property="og:url" content="https://vwood.xyz/poetry/25a96781-bd3a-4914-9e1e-c64f3ebcc83a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            忠烈詩
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    在昔皇祐，蠻黨交構。
                </div>
                
                <div class="paragraph">
                    聚爲伏梟，起爲攫獸。
                </div>
                
                <div class="paragraph">
                    出人不意，其鋒甚銳。
                </div>
                
                <div class="paragraph">
                    州無敵兵，城無守備。
                </div>
                
                <div class="paragraph">
                    所在奔亡，賊勢益張。
                </div>
                
                <div class="paragraph">
                    橫身扞蔽，爰有晉康。
                </div>
                
                <div class="paragraph">
                    羸兵數百，摧堅沮敵。
                </div>
                
                <div class="paragraph">
                    殊死血戰，氣吞逆賊。
                </div>
                
                <div class="paragraph">
                    按劍一呼，眥裂吻拆。
                </div>
                
                <div class="paragraph">
                    凶焰方熾，公方虎視。
                </div>
                
                <div class="paragraph">
                    人方憂死，飽食鼾睡。
                </div>
                
                <div class="paragraph">
                    勇如項籍，哀歌惻惻，爲虞姬泣。
                </div>
                
                <div class="paragraph">
                    康州不然，忘其妻息。
                </div>
                
                <div class="paragraph">
                    猛如敖曹，强梁粗豪，伏藏於橋。
                </div>
                
                <div class="paragraph">
                    康州不然，坐叱凶妖。
                </div>
                
                <div class="paragraph">
                    李陵壯夫，終降匈奴，老母何辜。
                </div>
                
                <div class="paragraph">
                    顔魯雖賢，所守不堅，大節不全。
                </div>
                
                <div class="paragraph">
                    奇哉康州，其勇絕類。
                </div>
                
                <div class="paragraph">
                    以義配勇，其本在內。
                </div>
                
                <div class="paragraph">
                    不動如山，不傾如地。
                </div>
                
                <div class="paragraph">
                    何物可摇，何兵可制。
                </div>
                
                <div class="paragraph">
                    如令不死，社稷所恃。
                </div>
                
                <div class="paragraph">
                    如令復生，可備宿衛。
                </div>
                
                <div class="paragraph">
                    佩刀驂乘，勢戟殿陛。
                </div>
                
                <div class="paragraph">
                    用之朝廷，朝廷之綱。
                </div>
                
                <div class="paragraph">
                    使當一面，勝於金湯。
                </div>
                
                <div class="paragraph">
                    無疆無界，人迹鬼方。
                </div>
                
                <div class="paragraph">
                    知有斯人，中國之光。
                </div>
                
                <div class="paragraph">
                    若斯人者，决不徇利。
                </div>
                
                <div class="paragraph">
                    肝膽可瀝，頭璧可碎。
                </div>
                
                <div class="paragraph">
                    生乎由是，死乎由是。
                </div>
                
                <div class="paragraph">
                    生亦可貴，死亦可貴。
                </div>
                
                <div class="paragraph">
                    死而有子，時方三歲。
                </div>
                
                <div class="paragraph">
                    死中得活，此乃天意。
                </div>
                
                <div class="paragraph">
                    使世其家，世爲忠義。
                </div>
                
                <div class="paragraph">
                    子子孫孫，永不失墜。
                </div>
                
                <div class="paragraph">
                    我爲此詩，激勵萬世。
                </div>
                
        </div>
    </div>
</body>

</html>