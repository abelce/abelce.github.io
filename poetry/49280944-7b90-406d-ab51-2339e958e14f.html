<!DOCTYPE html>
<html>

<head>
    <title>
        登聞鼓詩
    </title>
    <meta name="keywords" content="登聞鼓詩 -- 毛滂">
    <meta name="description" content="登聞鼓詩 -- 毛滂">
    <meta property="og:title" content="登聞鼓詩">
    <meta property="og:url" content="https://vwood.xyz/poetry/49280944-7b90-406d-ab51-2339e958e14f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            登聞鼓詩
        </h2>
        <div class="author"><a href="/author/72e02721-6aec-480b-9c06-676840a5b595.html" title="毛滂" target="_blank">
                毛滂
            </a> (宋)
        </div>
        <div class="paragraphs">
            
                <div class="paragraph">
                    九重赤塗高如天，四海黔首紛於蝝。
                </div>
                
                <div class="paragraph">
                    衆蝝望天若無路，區區有意常能宣。
                </div>
                
                <div class="paragraph">
                    乃知聽卑四聰達，萬里呻笑如郵傳。
                </div>
                
                <div class="paragraph">
                    朝陽門外登聞鼓，鼓下章飛如急雨。
                </div>
                
                <div class="paragraph">
                    一聲直墮勾陳中，誰言天門嚴九虎。
                </div>
                
                <div class="paragraph">
                    江南小吏無技能，鼓間餬口何云補。
                </div>
                
                <div class="paragraph">
                    僕饑馬瘦曉徐行，官曹下馬初無營。
                </div>
                
                <div class="paragraph">
                    解衣小睡須臾散，鼓亦十日無一聲。
                </div>
                
                <div class="paragraph">
                    疑非官家設鼓意，細問乃復知人情。
                </div>
                
                <div class="paragraph">
                    文昌相公眼如月，坐見萬里分毫髪。
                </div>
                
                <div class="paragraph">
                    蒼生痛癢吾一身，與汝一家無楚越。
                </div>
                
                <div class="paragraph">
                    有求徑投家丈人，鼓面蛛塵寄蕭兀。
                </div>
                
                <div class="paragraph">
                    亦何道業冠臯夔，民得由之初不知。
                </div>
                
                <div class="paragraph">
                    平生胸中醫國法，盡變黄馘爲秀眉。
                </div>
                
                <div class="paragraph">
                    力進唐虞作元氣，酲醲病酒何勞治。
                </div>
                
                <div class="paragraph">
                    端知聽訟破癥爾，洞見五藏聊决之。
                </div>
                
                <div class="paragraph">
                    造化昇平唯一筆，弼成堯舜垂衣日。
                </div>
                
                <div class="paragraph">
                    墨客詩人慕響來，朱草嘉禾時一出。
                </div>
                
                <div class="paragraph">
                    登聞終日何所聞，但聽清風頌聲溢。
                </div>
                
                <div class="paragraph">
                    江南小吏未歸山，乞與居山相似閒。
                </div>
                
                <div class="paragraph">
                    半饑終未免索米，飽飯亦復勝抱關。
                </div>
                
                <div class="paragraph">
                    鼓稀有聲吏竊食，愧此無用毛髪斑。
                </div>
                
        </div>
    </div>
</body>

</html>