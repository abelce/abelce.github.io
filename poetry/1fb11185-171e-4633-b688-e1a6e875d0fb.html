<!DOCTYPE html>
<html>

<head>
    <title>
        宥蟻
    </title>
    <meta name="keywords" content="宥蟻 -- 釋居簡">
    <meta name="description" content="宥蟻 -- 釋居簡">
    <meta property="og:title" content="宥蟻">
    <meta property="og:url" content="https://vwood.xyz/poetry/1fb11185-171e-4633-b688-e1a6e875d0fb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            宥蟻
        </h2>
        <div class="author"><a href="/author/223a8ddd-1f28-4870-8a8a-25a63aff6780.html" title="釋居簡" target="_blank">
                釋居簡
            </a> (宋)
        </div>
        <div class="paragraphs">
            
                <div class="paragraph">
                    窮山忍調饑，小窗玄豹蹲。
                </div>
                
                <div class="paragraph">
                    百行無一羶，爾類曷所聞。
                </div>
                
                <div class="paragraph">
                    倏忽來往頻，蠢蠕爭奪繁。
                </div>
                
                <div class="paragraph">
                    報王張義氣，賈勇如虎賁。
                </div>
                
                <div class="paragraph">
                    鼓行有行伍，回旋呼弟昆。
                </div>
                
                <div class="paragraph">
                    陁然方解嚴，滃然新分屯。
                </div>
                
                <div class="paragraph">
                    長蛇偶成勢，偃月非無轅。
                </div>
                
                <div class="paragraph">
                    咂膚甚蟣虱，足駃不可捫。
                </div>
                
                <div class="paragraph">
                    上我古生臺，隙我新垝垣。
                </div>
                
                <div class="paragraph">
                    綴我玄兔穎，飲我陶泓渾。
                </div>
                
                <div class="paragraph">
                    或循伽梨圈，從朝不知昏。
                </div>
                
                <div class="paragraph">
                    小彈復就地，詎忍傷其元。
                </div>
                
                <div class="paragraph">
                    屢掃復屢集，再馳仍再奔。
                </div>
                
                <div class="paragraph">
                    咄哉誦箒兒，輕儇真少恩。
                </div>
                
                <div class="paragraph">
                    不復事掃除，直欲加燖燔。
                </div>
                
                <div class="paragraph">
                    斥兒旋呼蟻，請試爲蟻論。
                </div>
                
                <div class="paragraph">
                    好生乃大德，略聽吾吻吻。
                </div>
                
                <div class="paragraph">
                    爾宮大槐國，附庸檀蘿根。
                </div>
                
                <div class="paragraph">
                    南柯在其左，東廂曾偃藩。
                </div>
                
                <div class="paragraph">
                    休云城郭卑，中有侯王尊。
                </div>
                
                <div class="paragraph">
                    蜩甲貢庭實，蟲臂供盤飧。
                </div>
                
                <div class="paragraph">
                    犒享日厭餘，糗粻時有存。
                </div>
                
                <div class="paragraph">
                    可以燕族屬，可以蕃子孫。
                </div>
                
                <div class="paragraph">
                    悠哉天地間，曉然愚智分。
                </div>
                
                <div class="paragraph">
                    鵬則摶扶摇，鷃則止棘樊。
                </div>
                
                <div class="paragraph">
                    蟭螟固微茫，觸蠻方并吞。
                </div>
                
                <div class="paragraph">
                    巨細俱逍遥，彼此適晏溫。
                </div>
                
                <div class="paragraph">
                    老我不足慕，負爾猶忍言。
                </div>
                
                <div class="paragraph">
                    爾留固不惡，誦箒真爾冤。
                </div>
                
                <div class="paragraph">
                    去去別處去，我砌休重扳。
                </div>
                
        </div>
    </div>
</body>

</html>