<!DOCTYPE html>
<html>

<head>
    <title>
        想東遊五十韻
    </title>
    <meta name="keywords" content="想東遊五十韻 -- 白居易">
    <meta name="description" content="想東遊五十韻 -- 白居易">
    <meta property="og:title" content="想東遊五十韻">
    <meta property="og:url" content="https://vwood.xyz/poetry/a88f511f-b971-46c8-af0a-19aa998fc3ca.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            想東遊五十韻
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    海內時無事，江南歲有秋。
                </div>
                
                <div class="paragraph">
                    生民皆樂業，地主盡賢侯。
                </div>
                
                <div class="paragraph">
                    郊靜銷戎馬，城高逼斗牛。
                </div>
                
                <div class="paragraph">
                    平河七百里，沃壤二三州。
                </div>
                
                <div class="paragraph">
                    坐有湖山趣，行無風浪憂。
                </div>
                
                <div class="paragraph">
                    食寧妨解纜，寢不廢乘流。
                </div>
                
                <div class="paragraph">
                    泉石諳天竺，煙霞識虎丘。
                </div>
                
                <div class="paragraph">
                    餘芳認蘭澤，遺詠思蘋洲。
                </div>
                
                <div class="paragraph">
                    菡萏紅塗粉，菰蒲綠潑油。
                </div>
                
                <div class="paragraph">
                    鱗差漁戶舍，綺錯稻田溝。
                </div>
                
                <div class="paragraph">
                    紫洞藏仙窟，玄泉貯怪湫。
                </div>
                
                <div class="paragraph">
                    精神昂老鶴，姿彩媚潛蚪。
                </div>
                
                <div class="paragraph">
                    靜閱天工妙，閑窺物狀幽。
                </div>
                
                <div class="paragraph">
                    投竿出比目，擲果下獼猴。
                </div>
                
                <div class="paragraph">
                    味苦蓮心小，漿甜蔗節稠。
                </div>
                
                <div class="paragraph">
                    橘苞從自結，藕孔是誰鎪。
                </div>
                
                <div class="paragraph">
                    逐日移潮信，隨風變櫂謳。
                </div>
                
                <div class="paragraph">
                    遞夫交烈火，候吏次鳴騶。
                </div>
                
                <div class="paragraph">
                    梵塔形疑踊，閶門勢欲浮。
                </div>
                
                <div class="paragraph">
                    客迎攜酒榼，僧待置茶甌。
                </div>
                
                <div class="paragraph">
                    小宴閑談笑，初筵雅獻酬。
                </div>
                
                <div class="paragraph">
                    稍催朱蠟炬，徐動碧牙籌。
                </div>
                
                <div class="paragraph">
                    圓醆飛蓮子，長裾曳石榴。
                </div>
                
                <div class="paragraph">
                    柘枝隨畫鼓，調笑從香毬。
                </div>
                
                <div class="paragraph">
                    幕颺雲飄檻，簾褰月露鉤。
                </div>
                
                <div class="paragraph">
                    舞繁紅袖凝，歌切翠眉愁。
                </div>
                
                <div class="paragraph">
                    弦管寧容歇，桮盤未許收。
                </div>
                
                <div class="paragraph">
                    良辰宜酩酊，卒歲好優游。
                </div>
                
                <div class="paragraph">
                    鱠縷鮮仍細，蓴絲滑且柔。
                </div>
                
                <div class="paragraph">
                    飽餐爲日計，穩睡是身謀。
                </div>
                
                <div class="paragraph">
                    名媿空虛得，官知止足休。
                </div>
                
                <div class="paragraph">
                    自嫌猶屑屑，衆笑大悠悠。
                </div>
                
                <div class="paragraph">
                    物表疎形役，人寰足悔尤。
                </div>
                
                <div class="paragraph">
                    蛾須遠燈燭，兔勿近罝罘。
                </div>
                
                <div class="paragraph">
                    幻世春來夢，浮生水上漚。
                </div>
                
                <div class="paragraph">
                    百憂中莫入，一醉外何求。
                </div>
                
                <div class="paragraph">
                    未死癡王湛，無兒老鄧攸。
                </div>
                
                <div class="paragraph">
                    蜀琴安膝上，周易在牀頭。
                </div>
                
                <div class="paragraph">
                    去去無程客，行行不繫舟。
                </div>
                
                <div class="paragraph">
                    勞君頻問訊，勸我少淹留。
                </div>
                
                <div class="paragraph">
                    雲雨多分散，關山苦阻修。
                </div>
                
                <div class="paragraph">
                    一吟江月別，七見日星周。
                </div>
                
                <div class="paragraph">
                    珠玉傳新什，鵷鸞念故儔。
                </div>
                
                <div class="paragraph">
                    懸旌心宛轉，束楚意綢繆。
                </div>
                
                <div class="paragraph">
                    驛舫妝青雀，官槽䬴紫騮。
                </div>
                
                <div class="paragraph">
                    鏡湖期遠汎，禹穴約冥搜。
                </div>
                
                <div class="paragraph">
                    預掃題詩壁，先開望海樓。
                </div>
                
                <div class="paragraph">
                    飲思親履舄，宿憶竝衾裯。
                </div>
                
                <div class="paragraph">
                    志氣吾衰也，風情子在不。
                </div>
                
                <div class="paragraph">
                    應須相見後，別作一家遊。
                </div>
                
        </div>
    </div>
</body>

</html>