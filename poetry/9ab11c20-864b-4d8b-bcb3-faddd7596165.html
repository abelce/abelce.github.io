<!DOCTYPE html>
<html>

<head>
    <title>
        寒食安厚卿具酒饌邀數君子遊壓沙寺觀梨花獨蘇子由不至詩來命座客同賦予既次韵和之明日上巳安復置酒招予與蘇又明日清明予屈二君爲射飲之會而蘇君仍用前韵作詩見及予亦復和
    </title>
    <meta name="keywords" content="寒食安厚卿具酒饌邀數君子遊壓沙寺觀梨花獨蘇子由不至詩來命座客同賦予既次韵和之明日上巳安復置酒招予與蘇又明日清明予屈二君爲射飲之會而蘇君仍用前韵作詩見及予亦復和 -- 强至">
    <meta name="description" content="寒食安厚卿具酒饌邀數君子遊壓沙寺觀梨花獨蘇子由不至詩來命座客同賦予既次韵和之明日上巳安復置酒招予與蘇又明日清明予屈二君爲射飲之會而蘇君仍用前韵作詩見及予亦復和 -- 强至">
    <meta property="og:title" content="寒食安厚卿具酒饌邀數君子遊壓沙寺觀梨花獨蘇子由不至詩來命座客同賦予既次韵和之明日上巳安復置酒招予與蘇又明日清明予屈二君爲射飲之會而蘇君仍用前韵作詩見及予亦復和">
    <meta property="og:url" content="https://vwood.xyz/poetry/9ab11c20-864b-4d8b-bcb3-faddd7596165.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寒食安厚卿具酒饌邀數君子遊壓沙寺觀梨花獨蘇子由不至詩來命座客同賦予既次韵和之明日上巳安復置酒招予與蘇又明日清明予屈二君爲射飲之會而蘇君仍用前韵作詩見及予亦復和
        </h2>
        <div class="author"><a href="/author/27e38a40-1338-4f20-9e71-1fe3e4fd3cc7.html" title="强至" target="_blank">
                强至
            </a> (宋)
        </div>
        <div class="paragraphs">
            
                <div class="paragraph">
                    花前爛醉如泥淤，猶恐花過嗟空株。
                </div>
                
                <div class="paragraph">
                    壓沙梨開百頃雪，春晚未賞計已疏。
                </div>
                
                <div class="paragraph">
                    厚卿置酒趁寒食，蜂喧蝶鬧人意蘇。
                </div>
                
                <div class="paragraph">
                    林間把盞誰我侑，鳥歌聲滑如溜珠。
                </div>
                
                <div class="paragraph">
                    魏都風流重行樂，艷妝麗服明郊墟。
                </div>
                
                <div class="paragraph">
                    我初聞招便勇往，恨不插翼附駿駒。
                </div>
                
                <div class="paragraph">
                    峨眉夫子趣獨異，靜坐幕府煩邀呼。
                </div>
                
                <div class="paragraph">
                    車公不到座寂寞，大句落紙來須臾。
                </div>
                
                <div class="paragraph">
                    樽邊弄筆輒强和，布鼓乃敢當雷車。
                </div>
                
                <div class="paragraph">
                    主人明朝復命客，是日禊事修祓除。
                </div>
                
                <div class="paragraph">
                    日涵花氣暖不散，酒力易著起要扶。
                </div>
                
                <div class="paragraph">
                    清明予亦飲射圃，罰觶屢困辭不辜。
                </div>
                
                <div class="paragraph">
                    杯盤一飽藉脫粟，那有白飯餘君奴。
                </div>
                
                <div class="paragraph">
                    梨花好在期共醉，功名身外終何如。
                </div>
                
        </div>
    </div>
</body>

</html>