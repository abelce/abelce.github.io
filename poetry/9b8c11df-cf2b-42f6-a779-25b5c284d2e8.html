<!DOCTYPE html>
<html>

<head>
    <title>
        斑石枕聯句
    </title>
    <meta name="keywords" content="斑石枕聯句 -- 黄庶">
    <meta name="description" content="斑石枕聯句 -- 黄庶">
    <meta property="og:title" content="斑石枕聯句">
    <meta property="og:url" content="https://vwood.xyz/poetry/9b8c11df-cf2b-42f6-a779-25b5c284d2e8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            斑石枕聯句
        </h2>
        <div class="author"><a href="/author/3dddd1a5-7ca2-487e-ba23-8f38e1a5b592.html" title="黄庶" target="_blank">
                黄庶
            </a> (宋)
        </div>
        <div class="paragraphs">
            
                <div class="paragraph">
                    斸得西山骨，磨礱露斑駁。
                </div>
                
                <div class="paragraph">
                    凝結一何怪，形模萬難學。
                </div>
                
                <div class="paragraph">
                    直疑彩雲根，又訝紫珉璞。
                </div>
                
                <div class="paragraph">
                    中瘦皺蛟腹，外文灼龜殻。
                </div>
                
                <div class="paragraph">
                    冷剖清泉肝，𥡥搘老鰲脚。
                </div>
                
                <div class="paragraph">
                    堅方君子性，清純聖人樸。
                </div>
                
                <div class="paragraph">
                    有氣當補天，無瑕應並瑴。
                </div>
                
                <div class="paragraph">
                    定漬盤古苔，想漏神農藥。
                </div>
                
                <div class="paragraph">
                    堪作夢寐寶，尤是炎蒸託。
                </div>
                
                <div class="paragraph">
                    眠月病頭愈，橫風酲肺濯。
                </div>
                
                <div class="paragraph">
                    珊瑚侈可唾，陶甄脆堪撲。
                </div>
                
                <div class="paragraph">
                    夜深魘鬼驚，晝冷詩魔愕。
                </div>
                
                <div class="paragraph">
                    首愜無俗夢，心清去煩惡。
                </div>
                
                <div class="paragraph">
                    蘄簟方敢友，蜀筇良可攫。
                </div>
                
                <div class="paragraph">
                    何必檄愈風，何必文驅瘧。
                </div>
                
                <div class="paragraph">
                    質任兒女嗤，頑宜僮僕謔。
                </div>
                
                <div class="paragraph">
                    枕流固迂誕，籍糟徒落魄。
                </div>
                
                <div class="paragraph">
                    潤生審將雨，輝發疑有玨。
                </div>
                
                <div class="paragraph">
                    髑髏莊生狂，虎魄宋武薄。
                </div>
                
                <div class="paragraph">
                    欲鑱中郎銘，文章體猶弱。
                </div>
                
                <div class="paragraph">
                    欲秘淮南書，神仙志非樂。
                </div>
                
                <div class="paragraph">
                    我疑混沌礦，誰與礱竅鑿。
                </div>
                
                <div class="paragraph">
                    可作甘寢輿，華胥詣冥寞。
                </div>
                
                <div class="paragraph">
                    子道足施爲，我拙困嬰縛。
                </div>
                
                <div class="paragraph">
                    已謀其巾履，行當老蒿藿。
                </div>
                
                <div class="paragraph">
                    子其乞我歸，終焉卧雲壑。
                </div>
                
                <div class="paragraph">
                    嗜好我已癖，須求子雖慤。
                </div>
                
                <div class="paragraph">
                    氈舊王固惜，瓢陋顔不博。
                </div>
                
                <div class="paragraph">
                    異時一經子，便當千金橐。
                </div>
                
                <div class="paragraph">
                    客退獨摩拂，卧送山月落。
                </div>
                
        </div>
    </div>
</body>

</html>