<!DOCTYPE html>
<html>

<head>
    <title>
        和李道源清風謠
    </title>
    <meta name="keywords" content="和李道源清風謠 -- 徐積">
    <meta name="description" content="和李道源清風謠 -- 徐積">
    <meta property="og:title" content="和李道源清風謠">
    <meta property="og:url" content="https://vwood.xyz/poetry/792ec122-387e-477d-9ade-8eca1a2c3e66.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和李道源清風謠
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    漫翁說盡清風好，猶能顧我邀吟藁。
                </div>
                
                <div class="paragraph">
                    吟時欲倚白雲飛，到時恐在紅塵表。
                </div>
                
                <div class="paragraph">
                    有如列子御風行，百骸齊奮雙瞳瞭。
                </div>
                
                <div class="paragraph">
                    借問清風何處來，玉水之心玉山杪。
                </div>
                
                <div class="paragraph">
                    曾經崑閬拂瑶花，亦度瀟湘過蓬島。
                </div>
                
                <div class="paragraph">
                    借問清風何處居，深寄碧蘆藏綠篠。
                </div>
                
                <div class="paragraph">
                    芭蕉徑舞鳳衣寒，薜荔牆翻龍甲老。
                </div>
                
                <div class="paragraph">
                    遺英墮籜無處尋，一徑十年未曾掃。
                </div>
                
                <div class="paragraph">
                    但恐春深花木稀，定知秋後冰霜早。
                </div>
                
                <div class="paragraph">
                    快心何羨楚王臺，披襟適得麻姑爪。
                </div>
                
                <div class="paragraph">
                    中山酒客飲輒醒，八斗司徒醉不倒。
                </div>
                
                <div class="paragraph">
                    簫聲易咽笛聲哀，客思難平物容愀。
                </div>
                
                <div class="paragraph">
                    君看簷前避暑巢，不是巖烏即沙鳥。
                </div>
                
                <div class="paragraph">
                    萬谷藏冰山氣來，千濤噴雪江聲遶。
                </div>
                
                <div class="paragraph">
                    借問此閒清奈何，况是中宵月華皎。
                </div>
                
                <div class="paragraph">
                    鷄鳴漏盡眠不成，披衣起看冰壺曉。
                </div>
                
                <div class="paragraph">
                    便乘枯木飲明河，仍御雙鳬入冥杳。
                </div>
                
                <div class="paragraph">
                    籐牀角簟無所施，綀布蒲葵價彌小。
                </div>
                
                <div class="paragraph">
                    有客俄如夢覺時，竊笑夢中何擾擾。
                </div>
                
                <div class="paragraph">
                    中心無累清則明，蔽者常稀欲者少。
                </div>
                
                <div class="paragraph">
                    兒啼女笑坐可忘，獸鬬禽嬉悟俱了。
                </div>
                
                <div class="paragraph">
                    毀譽一過遺如空，富貴浮雲視彌藐。
                </div>
                
                <div class="paragraph">
                    古人凜凜良可思，世俗紛紛何足道。
                </div>
                
                <div class="paragraph">
                    嘗聞外物可娛中，所以詩人取萱草。
                </div>
                
                <div class="paragraph">
                    誰何乘興爲此行，坐擺塵埃出汙潦。
                </div>
                
                <div class="paragraph">
                    賈生可與忘悲憂，楚屈猶將醒懷抱。
                </div>
                
                <div class="paragraph">
                    區區何用作離騷，弄琴聽我清風操。
                </div>
                
        </div>
    </div>
</body>

</html>