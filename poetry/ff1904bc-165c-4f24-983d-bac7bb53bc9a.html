<!DOCTYPE html>
<html>

<head>
    <title>
        贈已訥二老軒
    </title>
    <meta name="keywords" content="贈已訥二老軒 -- 鄭清之">
    <meta name="description" content="贈已訥二老軒 -- 鄭清之">
    <meta property="og:title" content="贈已訥二老軒">
    <meta property="og:url" content="https://vwood.xyz/poetry/ff1904bc-165c-4f24-983d-bac7bb53bc9a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈已訥二老軒
        </h2>
        <div class="author"><a href="/author/7d8f9eda-ea02-435d-af01-05102d3de8ec.html" title="鄭清之" target="_blank">
                鄭清之
            </a> (宋)
        </div>
        <div class="paragraphs">
            
                <div class="paragraph">
                    吾聞墨者徒，設教本兼愛。
                </div>
                
                <div class="paragraph">
                    釋伽弘其源，方識宇宙大。
                </div>
                
                <div class="paragraph">
                    河沙與寶塔，平等了無礙。
                </div>
                
                <div class="paragraph">
                    夫何佛法衰，涉晉唐五代。
                </div>
                
                <div class="paragraph">
                    祖師南北分，鼻孔爭譎怪。
                </div>
                
                <div class="paragraph">
                    傳流各衣鉢，紛綸辨宗派。
                </div>
                
                <div class="paragraph">
                    爾來三百年，涂轍日以隘。
                </div>
                
                <div class="paragraph">
                    教律復異門，禪機亦殊解。
                </div>
                
                <div class="paragraph">
                    訂以大小乘，森若立矛介。
                </div>
                
                <div class="paragraph">
                    虎豹自猙獰，蛇龍相噬嘬。
                </div>
                
                <div class="paragraph">
                    駕空樹金碧，爾汝別疆界。
                </div>
                
                <div class="paragraph">
                    蒲盧學抱子，嗣續植根蔕。
                </div>
                
                <div class="paragraph">
                    蝸爭競蠻觸，夷樂騁兜佅。
                </div>
                
                <div class="paragraph">
                    裘屨無貳顔，楚越隔肝肺。
                </div>
                
                <div class="paragraph">
                    天弢苦覊束，心穽堅莫壞。
                </div>
                
                <div class="paragraph">
                    之人良可悲，賢愚固難概。
                </div>
                
                <div class="paragraph">
                    誰知已訥公，粲粲發眉采。
                </div>
                
                <div class="paragraph">
                    少年摻袂游，瓶錫遍湖海。
                </div>
                
                <div class="paragraph">
                    是非不關耳，窮達付長嘅。
                </div>
                
                <div class="paragraph">
                    晚歸耕石田，禾枯將種稗。
                </div>
                
                <div class="paragraph">
                    唯有舊家山，青眼終不改。
                </div>
                
                <div class="paragraph">
                    掛笠寄清樾，編茅客欠噫。
                </div>
                
                <div class="paragraph">
                    目之維摩室，而無天女在。
                </div>
                
                <div class="paragraph">
                    謂是龐公居，似欠孔明拜。
                </div>
                
                <div class="paragraph">
                    强名曰二老，當索形骸外。
                </div>
                
                <div class="paragraph">
                    泉石日幽雅，松竹森蔚薈。
                </div>
                
                <div class="paragraph">
                    軒窗抱巖壑，胸次絕瑕纇。
                </div>
                
                <div class="paragraph">
                    睡起聽粥魚，微雲初霮䨴。
                </div>
                
                <div class="paragraph">
                    宴坐圓覺場，忘言默相對。
                </div>
                
                <div class="paragraph">
                    二老容于軒，須彌納一芥。
                </div>
                
                <div class="paragraph">
                    捨軒求二老，怒風號大塊。
                </div>
                
                <div class="paragraph">
                    軒以二老名，未免蛇足畫。
                </div>
                
                <div class="paragraph">
                    請更以不二，免爲軒所賣。
                </div>
                
                <div class="paragraph">
                    我爲說偈言，聊以贖詩債。
                </div>
                
        </div>
    </div>
</body>

</html>