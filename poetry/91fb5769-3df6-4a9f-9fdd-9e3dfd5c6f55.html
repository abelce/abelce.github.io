<!DOCTYPE html>
<html>

<head>
    <title>
        次韵景仁寄君實决樂議之作
    </title>
    <meta name="keywords" content="次韵景仁寄君實决樂議之作 -- 范純仁">
    <meta name="description" content="次韵景仁寄君實决樂議之作 -- 范純仁">
    <meta property="og:title" content="次韵景仁寄君實决樂議之作">
    <meta property="og:url" content="https://vwood.xyz/poetry/91fb5769-3df6-4a9f-9fdd-9e3dfd5c6f55.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵景仁寄君實决樂議之作
        </h2>
        <div class="author"><a href="/author/565ca53a-baef-466b-8655-eedcd301d203.html" title="范純仁" target="_blank">
                范純仁
            </a> (宋)
        </div>
        <div class="paragraphs">
            
                <div class="paragraph">
                    餘生苦多難，所向招詆讕。
                </div>
                
                <div class="paragraph">
                    前年失二子，悲腸劇刳剜。
                </div>
                
                <div class="paragraph">
                    悸魂念職守，憂患何瀰漫。
                </div>
                
                <div class="paragraph">
                    叫閽輒自陳，聞者爲辛酸。
                </div>
                
                <div class="paragraph">
                    朝恩俯從欲，幸忝留司官。
                </div>
                
                <div class="paragraph">
                    薄廩霑甑釜，尚愧遠祖丹。
                </div>
                
                <div class="paragraph">
                    西都多巨公，賢哲羅衣冠。
                </div>
                
                <div class="paragraph">
                    親炙挹高義，朝夕陪清歡。
                </div>
                
                <div class="paragraph">
                    蒹葭倚白玉，蟻蛭對層巒。
                </div>
                
                <div class="paragraph">
                    肴羞屢陳列，桃梨煩雕鑽。
                </div>
                
                <div class="paragraph">
                    翰林壺冰潔，祕殿朱繩端。
                </div>
                
                <div class="paragraph">
                    遠識固莫測，確論宜不刊。
                </div>
                
                <div class="paragraph">
                    立行皆表的，析埋亡髀髖。
                </div>
                
                <div class="paragraph">
                    從容及議樂，辯論生酒闌。
                </div>
                
                <div class="paragraph">
                    相圃衆如堵，楚戰惴旁觀。
                </div>
                
                <div class="paragraph">
                    辭鋒奮銛利，學海翻波瀾。
                </div>
                
                <div class="paragraph">
                    解带拒班輸，登壇劫齊桓。
                </div>
                
                <div class="paragraph">
                    焚舟却魏武，火牛快田單。
                </div>
                
                <div class="paragraph">
                    守義若據險，持說侔執干。
                </div>
                
                <div class="paragraph">
                    當仁不相讓，食馬幾及肝。
                </div>
                
                <div class="paragraph">
                    聽者如餒人，得味皆珍餐。
                </div>
                
                <div class="paragraph">
                    折衷無聖師，簡編闕且殘。
                </div>
                
                <div class="paragraph">
                    誰能置輕重，愈見制作難。
                </div>
                
                <div class="paragraph">
                    兩家難未解，宜僚徒弄丸。
                </div>
                
                <div class="paragraph">
                    辨璞待炎火，知松須歲寒。
                </div>
                
                <div class="paragraph">
                    善教已乃孚，大器久始完。
                </div>
                
                <div class="paragraph">
                    人雖不我合，留俾後世看。
                </div>
                
                <div class="paragraph">
                    行道匪彊聒，賢藴寧遽殫。
                </div>
                
                <div class="paragraph">
                    用舍繫所逢，明哲固能安。
                </div>
                
                <div class="paragraph">
                    樂天復知命，頤養資廣胖。
                </div>
                
        </div>
    </div>
</body>

</html>