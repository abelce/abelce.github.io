<!DOCTYPE html>
<html>

<head>
    <title>
        送杜靖國知連州
    </title>
    <meta name="keywords" content="送杜靖國知連州 -- 鄭俠">
    <meta name="description" content="送杜靖國知連州 -- 鄭俠">
    <meta property="og:title" content="送杜靖國知連州">
    <meta property="og:url" content="https://vwood.xyz/poetry/51eea95e-05b1-4b5c-86a3-890827b2402c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送杜靖國知連州
        </h2>
        <div class="author"><a href="/author/1b3319b6-7eec-4663-b117-3bbba608c8ca.html" title="鄭俠" target="_blank">
                鄭俠
            </a> (宋)
        </div>
        <div class="paragraphs">
            
                <div class="paragraph">
                    杜氏世德光無前，聲華行實相輝鮮。
                </div>
                
                <div class="paragraph">
                    蕢之職也在刀匕，親舉罰爵平公筵。
                </div>
                
                <div class="paragraph">
                    預之聞見合左氏，春秋大法因粲然。
                </div>
                
                <div class="paragraph">
                    詩爲郡守稱杜母，南陽之人今尚傳。
                </div>
                
                <div class="paragraph">
                    如晦作相猶民天，忠誠蹇蹇終始全。
                </div>
                
                <div class="paragraph">
                    能令大君思不已，輟瓜奠祭情拳拳。
                </div>
                
                <div class="paragraph">
                    子美大雅三千篇，昭昭勸戒日月懸。
                </div>
                
                <div class="paragraph">
                    其人骨朽邈千祀，至今聞望猶當年。
                </div>
                
                <div class="paragraph">
                    我宋龍興撫嘉運，杜家孫子隨飛奮。
                </div>
                
                <div class="paragraph">
                    坤馬承乾禁掖清，傅霖蘇旱華夷潤。
                </div>
                
                <div class="paragraph">
                    邇来文武百羣中，詵詵杜姓多翹俊。
                </div>
                
                <div class="paragraph">
                    靖國少年即奇絕，雄文常倍千人傑。
                </div>
                
                <div class="paragraph">
                    投書天府一不意，却掃雁蕩不復出。
                </div>
                
                <div class="paragraph">
                    懐材抱道良自珍，售以連城爲折閲。
                </div>
                
                <div class="paragraph">
                    中年不忍自棄置，以蔭調官南海尉。
                </div>
                
                <div class="paragraph">
                    手提頑馘授州將，海盗爲之潜喪氣。
                </div>
                
                <div class="paragraph">
                    塵埃從此免低顔，倏忽十年今擁旆。
                </div>
                
                <div class="paragraph">
                    憶昨建康臨市征，公於吾父爲交承。
                </div>
                
                <div class="paragraph">
                    兒童不敢求見面，卓犖但聽馳英聲。
                </div>
                
                <div class="paragraph">
                    爾後馳驅逾半紀，投荒乃得親君子。
                </div>
                
                <div class="paragraph">
                    孤舟抵岸即登門，見我有悲兼有喜。
                </div>
                
                <div class="paragraph">
                    所悲竄逐萬里来，豺狼得路忠信埋。
                </div>
                
                <div class="paragraph">
                    長？爲我意愴惻，吾未振汝良悠哉。
                </div>
                
                <div class="paragraph">
                    所喜謂我一門吏，一年三黜剛愈鋭。
                </div>
                
                <div class="paragraph">
                    投身湯火何所求，所憂爲君不爲已。
                </div>
                
                <div class="paragraph">
                    况復吾爲汝父執，世契不淺汝吾姪。
                </div>
                
                <div class="paragraph">
                    此邦人物粗熙熙，職司慈明州守德。
                </div>
                
                <div class="paragraph">
                    汝雖投竄實汝福，天子神聖終汝直。
                </div>
                
                <div class="paragraph">
                    丈夫秉德貴不回，窮達自天非汝職。
                </div>
                
                <div class="paragraph">
                    公言令人益慷慨，一接已見真顔色。
                </div>
                
                <div class="paragraph">
                    韶光波逝不暫停，年華兩見新堯歴。
                </div>
                
                <div class="paragraph">
                    可憐情義如一朝，向人睠睠終無極。
                </div>
                
                <div class="paragraph">
                    外臺差注重求材，天子急人方旰昃。
                </div>
                
                <div class="paragraph">
                    丹書鳳口下九霄，捧詔治行何烜赫。
                </div>
                
                <div class="paragraph">
                    昨日紅蕖醉幕賓，今朝皂盖賢州伯。
                </div>
                
                <div class="paragraph">
                    官雖衙尉丞，位乃二千石。
                </div>
                
                <div class="paragraph">
                    羈人無以報恩知，請爲使君申八德。
                </div>
                
                <div class="paragraph">
                    一曰公，心與衡鑑無情同。
                </div>
                
                <div class="paragraph">
                    朔方裴侠號獨立，背公之私無髪容。
                </div>
                
                <div class="paragraph">
                    青州趙琰絕囑託，貴要書来投水中。
                </div>
                
                <div class="paragraph">
                    二曰寛，量須江海爲盎盞。
                </div>
                
                <div class="paragraph">
                    并州陳泰但懐撫，未嘗愠怒形於顔。
                </div>
                
                <div class="paragraph">
                    南陽劉寛抑又甚，蒲鞭示恥犯者難。
                </div>
                
                <div class="paragraph">
                    三曰信，舌端常與心相印。
                </div>
                
                <div class="paragraph">
                    九江宋君每聽政，平旦日中猶不紊。
                </div>
                
                <div class="paragraph">
                    并州郭伋舍野亭，爲與羣兒期到郡。
                </div>
                
                <div class="paragraph">
                    四曰惠，有如雨露時沾漬。
                </div>
                
                <div class="paragraph">
                    光州元忠嘗賑貸，二十五萬恢天施。
                </div>
                
                <div class="paragraph">
                    蜀郡廉范不禁夜，一襦五袴惟民利。
                </div>
                
                <div class="paragraph">
                    五曰清，玉壺在堂中有冰。
                </div>
                
                <div class="paragraph">
                    武昌何遠思律貪，汲井投錢非買名。
                </div>
                
                <div class="paragraph">
                    合浦孟嘗亦無欲，還珠碧淵清所徵。
                </div>
                
                <div class="paragraph">
                    六曰正，端如標表行非徑。
                </div>
                
                <div class="paragraph">
                    北海朱邑雖篤舊，至於枉曲終無聽。
                </div>
                
                <div class="paragraph">
                    東莱楊震畏四知，行不欺幽此爲盛。
                </div>
                
                <div class="paragraph">
                    七曰明，昭如日月東西行。
                </div>
                
                <div class="paragraph">
                    冀州賈琮去帷裳，百姓聞之政自行。
                </div>
                
                <div class="paragraph">
                    雍士李惠善審斷，彈燕坐知禽鳥情。
                </div>
                
                <div class="paragraph">
                    八曰毅，鎮浮静躁温而厲。
                </div>
                
                <div class="paragraph">
                    汴州齊澣非肆刑，清嚴自我人皆治。
                </div>
                
                <div class="paragraph">
                    濠州張福不可犯，以重自持人自畏。
                </div>
                
                <div class="paragraph">
                    此之八德人有一，鳴絃按堵皆千室。
                </div>
                
                <div class="paragraph">
                    能於八者具有之，使君之才非世出。
                </div>
                
                <div class="paragraph">
                    使君有政教，必本之學校。
                </div>
                
                <div class="paragraph">
                    蜀人夷陋卑已甚，文翁之化於今好。
                </div>
                
                <div class="paragraph">
                    使君有詩筆，莫詠閑風月。
                </div>
                
                <div class="paragraph">
                    追還雅頌聲太平，吟詠性情思補闕。
                </div>
                
                <div class="paragraph">
                    使君有車馬，莫賞閑山水。
                </div>
                
                <div class="paragraph">
                    時行郊外問樵耕，民間利病須詳委。
                </div>
                
                <div class="paragraph">
                    莫輕喜，莫輕怒，輕喜於人火上冰，輕怒於人鏡前霧。
                </div>
                
                <div class="paragraph">
                    莫狐疑，莫輕信，狐疑多至敗良謀，輕信定令姦小進。
                </div>
                
                <div class="paragraph">
                    大凡當局常多迷，使君臨事其慎之。
                </div>
                
                <div class="paragraph">
                    倘記愚言用有時，微塵積嶽終有禆。
                </div>
                
                <div class="paragraph">
                    蒼生旱渇天欲雨，異時經濟非公誰。
                </div>
                
        </div>
    </div>
</body>

</html>