<!DOCTYPE html>
<html>

<head>
    <title>
        謝公定所寶蕃客入朝圖貞觀中閻立本所作筆墨奇古許贈趙德麟而未予廌作此詩取以送德麟
    </title>
    <meta name="keywords" content="謝公定所寶蕃客入朝圖貞觀中閻立本所作筆墨奇古許贈趙德麟而未予廌作此詩取以送德麟 -- 李廌">
    <meta name="description" content="謝公定所寶蕃客入朝圖貞觀中閻立本所作筆墨奇古許贈趙德麟而未予廌作此詩取以送德麟 -- 李廌">
    <meta property="og:title" content="謝公定所寶蕃客入朝圖貞觀中閻立本所作筆墨奇古許贈趙德麟而未予廌作此詩取以送德麟">
    <meta property="og:url" content="https://vwood.xyz/poetry/e2a20147-9c42-4238-9365-9dcae32733e6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            謝公定所寶蕃客入朝圖貞觀中閻立本所作筆墨奇古許贈趙德麟而未予廌作此詩取以送德麟
        </h2>
        <div class="author"><a href="/author/2aa579e5-1073-42ce-8103-7ec12359b8c1.html" title="李廌" target="_blank">
                李廌
            </a> (宋)
        </div>
        <div class="paragraphs">
            
                <div class="paragraph">
                    君不見燕然易水波桑乾，東連鴨綠西賀蘭。
                </div>
                
                <div class="paragraph">
                    古來戰地骨成土，赤棘白草沙漫漫。
                </div>
                
                <div class="paragraph">
                    漢築朔方置上郡，晚歲欵塞惟呼韓。
                </div>
                
                <div class="paragraph">
                    貞觀文皇力馴制，諸蕃君長充王官。
                </div>
                
                <div class="paragraph">
                    玉門不關障無候，驛道入參天可汗。
                </div>
                
                <div class="paragraph">
                    蠻夷邸中諸國使，旃裘椎髻游長安。
                </div>
                
                <div class="paragraph">
                    我恨不爲典屬國，望古遙集真可歎。
                </div>
                
                <div class="paragraph">
                    今觀此圖寫職貢，要荒種落蒙衣冠。
                </div>
                
                <div class="paragraph">
                    獸蹄鳥喙或鬼色，想見膜拜皆盤跚。
                </div>
                
                <div class="paragraph">
                    聖朝賢良謝夫子，勁氣烈烈霜風寒。
                </div>
                
                <div class="paragraph">
                    目眵脣焦萬卷爛，筆頭成塚墨成灘。
                </div>
                
                <div class="paragraph">
                    南陽勸駕一封傳，入對三道朝金鑾。
                </div>
                
                <div class="paragraph">
                    萬言階對萬乘喜，聲名一日青雲端。
                </div>
                
                <div class="paragraph">
                    行當遨遊廟堂上，坐令四國相交歡。
                </div>
                
                <div class="paragraph">
                    羽書不馳烽火冷，鳴雞吠犬何敢干。
                </div>
                
                <div class="paragraph">
                    借令跳梁出巢穴，當用斧斤摧髀髖。
                </div>
                
                <div class="paragraph">
                    戎亭喋血無噍類，藁街縣首如狐貛。
                </div>
                
                <div class="paragraph">
                    君當自畫凌烟閣，縱有此圖何必觀。
                </div>
                
                <div class="paragraph">
                    同僚華原貴公子，求公此畫公無難。
                </div>
                
                <div class="paragraph">
                    乃知功名丈夫志，不惑玩好勞肺肝。
                </div>
                
                <div class="paragraph">
                    憐渠孜孜畫成癖，心欲速得如羽翰。
                </div>
                
                <div class="paragraph">
                    不如遣佐篋中品，猶勝棄捐終不看。
                </div>
                
        </div>
    </div>
</body>

</html>