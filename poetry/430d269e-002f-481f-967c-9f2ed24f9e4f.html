<!DOCTYPE html>
<html>

<head>
    <title>
        漫浪閣辭
    </title>
    <meta name="keywords" content="漫浪閣辭 -- 晁補之">
    <meta name="description" content="漫浪閣辭 -- 晁補之">
    <meta property="og:title" content="漫浪閣辭">
    <meta property="og:url" content="https://vwood.xyz/poetry/430d269e-002f-481f-967c-9f2ed24f9e4f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            漫浪閣辭
        </h2>
        <div class="author"><a href="/author/dca89c07-bd96-4689-8f28-0cd75a9f5913.html" title="晁補之" target="_blank">
                晁補之
            </a> (宋)
        </div>
        <div class="paragraphs">
            
                <div class="paragraph">
                    沛高皇之受嬴兮，劉別子曰楚元。
                </div>
                
                <div class="paragraph">
                    羌好詩而說義兮，敬設醴於穆生。
                </div>
                
                <div class="paragraph">
                    戊始怠而穆去兮，申白笑而鉗市。
                </div>
                
                <div class="paragraph">
                    富傳孫而失國兮，派辟彊之支子。
                </div>
                
                <div class="paragraph">
                    爰清浄而少欲兮，以身悟乎霍光。
                </div>
                
                <div class="paragraph">
                    蹇孫向之洽聞兮，至耆老而彌良。
                </div>
                
                <div class="paragraph">
                    曰衆賢和於朝兮，萬物和於野。
                </div>
                
                <div class="paragraph">
                    粵百世而能調兮，民胥來而鳳下。
                </div>
                
                <div class="paragraph">
                    惟劉有後於楚兮，千歲發夫道原。
                </div>
                
                <div class="paragraph">
                    流其芳以益遠兮，偉壯輿之不愆。
                </div>
                
                <div class="paragraph">
                    原惟博而好直兮，向異世而復起。
                </div>
                
                <div class="paragraph">
                    輿惟進而未已兮，載向學亦不墜。
                </div>
                
                <div class="paragraph">
                    彼元結之信修兮，羌何爲此漫浪也。
                </div>
                
                <div class="paragraph">
                    將履中而晦外兮，其德固天之放也。
                </div>
                
                <div class="paragraph">
                    惟漫浪之爲言兮，匪正則之嘉名。
                </div>
                
                <div class="paragraph">
                    豈其懲屈之死忠兮，欲猗移以保生。
                </div>
                
                <div class="paragraph">
                    結當易之一爻兮，幽人履而正吉。
                </div>
                
                <div class="paragraph">
                    輿方壯而惡畫兮，棄爾輔欲誰頼。
                </div>
                
                <div class="paragraph">
                    吾語子漫浪之可兮，遺物往其庶幾。
                </div>
                
                <div class="paragraph">
                    苟畏人而羣於人兮，拭唾面其猶殆。
                </div>
                
                <div class="paragraph">
                    朝騁望乎紫霄兮，夕歸次乎左蠡。
                </div>
                
                <div class="paragraph">
                    五老兮在上，星子兮在下。
                </div>
                
                <div class="paragraph">
                    垂瀑介於高丘兮，洞深林而北靡。
                </div>
                
                <div class="paragraph">
                    飛梁亙於三峽兮，倏異景而殊世。
                </div>
                
                <div class="paragraph">
                    青松屋兮桂宇，辛夷房兮梅戶。
                </div>
                
                <div class="paragraph">
                    蘭糗兮菊粻，蓀體薦兮肴若芳。
                </div>
                
                <div class="paragraph">
                    雲駟兮霓輈，歲將晏兮誰與游。
                </div>
                
                <div class="paragraph">
                    煙爲衣兮水爲珮，君誰須兮林之際。
                </div>
                
                <div class="paragraph">
                    吾以漫爲旌兮，建彼太虛之上也。
                </div>
                
                <div class="paragraph">
                    吾以浪爲乘兮，周彼八荒之外也。
                </div>
                
                <div class="paragraph">
                    羾萬里而不逢人兮，御謁我以宜止。
                </div>
                
                <div class="paragraph">
                    晻轟轟而曠洶洶兮，羌何以辯乎明晦。
                </div>
                
                <div class="paragraph">
                    彌高出於千仞兮，羣鳳過而北南。
                </div>
                
                <div class="paragraph">
                    彌幽徑於雷室兮，列缺驚而後先。
                </div>
                
                <div class="paragraph">
                    求佺僑而不得兮，咸勃窣其在下。
                </div>
                
                <div class="paragraph">
                    乃山澤之臞兮，夫何足以跂而望我。
                </div>
                
                <div class="paragraph">
                    茫吾不知其所如兮，黔嬴告我以何舍。
                </div>
                
                <div class="paragraph">
                    出無陰兮入無陽，旋丹崖兮匝大荒。
                </div>
                
                <div class="paragraph">
                    忽臨睨夫故居兮，羣梯危之蜂戶。
                </div>
                
                <div class="paragraph">
                    傴白叟之扶童兮，迎謂我以良苦。
                </div>
                
                <div class="paragraph">
                    返吾稼兮復吾樵，山{山悤}{山悤}兮江滔滔。
                </div>
                
                <div class="paragraph">
                    輿先人之善俗兮，雖百世猶未改。
                </div>
                
                <div class="paragraph">
                    彼魯衰而齗齗兮，吾老穉以知恥。
                </div>
                
                <div class="paragraph">
                    匪禮失而求野兮，民固化於不恌。
                </div>
                
                <div class="paragraph">
                    輿克家而好常兮，庸謹行以毋慠。
                </div>
                
                <div class="paragraph">
                    懷向原之遺直兮，念爾祖而履薄。
                </div>
                
                <div class="paragraph">
                    陳洪範之九疇兮，敘三統與七略。
                </div>
                
                <div class="paragraph">
                    以爲博而弗考兮，蹇無用而束閣。
                </div>
                
                <div class="paragraph">
                    紛輿世之多賢兮，匪曲全而好修。
                </div>
                
                <div class="paragraph">
                    惟仁宅與義路兮，羌可居而必由。
                </div>
                
                <div class="paragraph">
                    結信賢而自晦兮，忘其同物以迷世。
                </div>
                
                <div class="paragraph">
                    鳬與波而上下兮，夫固非駒之所喜。
                </div>
                
                <div class="paragraph">
                    亂曰：接輿詭而悟聖兮，匪沮溺亦楚狂。
                </div>
                
                <div class="paragraph">
                    聖與言而莫顧兮，人以爲知乎大方。
                </div>
                
                <div class="paragraph">
                    既不足用吾中兮，吾將從回憲之所臧。
                </div>
                
        </div>
    </div>
</body>

</html>