<!DOCTYPE html>
<html>

<head>
    <title>
        上清詞
    </title>
    <meta name="keywords" content="上清詞 -- 蘇軾">
    <meta name="description" content="上清詞 -- 蘇軾">
    <meta property="og:title" content="上清詞">
    <meta property="og:url" content="https://vwood.xyz/poetry/a057d75b-e006-4d63-90b2-37dc1e51ed34.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上清詞
        </h2>
        <div class="author"><a href="/author/a0927add-96a4-406f-98d2-eccffe36df5a.html" title="蘇軾" target="_blank">
                蘇軾
            </a> (宋)
        </div>
        <div class="paragraphs">
            
                <div class="paragraph">
                    南山之幽，雲冥冥兮。
                </div>
                
                <div class="paragraph">
                    孰居此者，帝側之神君。
                </div>
                
                <div class="paragraph">
                    君胡爲兮山之幽，顧宮殿兮久淹留。
                </div>
                
                <div class="paragraph">
                    又曷爲一朝去此而不顧兮，悲此空山之人也。
                </div>
                
                <div class="paragraph">
                    來不可得而知兮，去固不可得而訊也。
                </div>
                
                <div class="paragraph">
                    君之來兮天門空，從千騎兮駕飛龍。
                </div>
                
                <div class="paragraph">
                    隸辰星兮役太歲，儼晝降兮雷隆隆。
                </div>
                
                <div class="paragraph">
                    朝發軫兮帝庭，夕弭節兮山宮。
                </div>
                
                <div class="paragraph">
                    懭有妖兮虐下土，精爲星兮氣爲虹。
                </div>
                
                <div class="paragraph">
                    愛流血之滂沛兮，又嗜瘧癘與螟蟲。
                </div>
                
                <div class="paragraph">
                    嘯盲風而涕淫雨兮，時又吐旱火之爞融。
                </div>
                
                <div class="paragraph">
                    銜帝命以下討兮，建千仞之修鋒。
                </div>
                
                <div class="paragraph">
                    乘飛霆而追逸景兮，歙砉掃滅而無蹤。
                </div>
                
                <div class="paragraph">
                    忽崩播其來會兮，走海岳之神公。
                </div>
                
                <div class="paragraph">
                    龍車獸鬼不知其數兮，旗纛晻靄而冥蒙。
                </div>
                
                <div class="paragraph">
                    漸俯傴以旅進兮，鏘劍佩之相礱。
                </div>
                
                <div class="paragraph">
                    司殺生之必信兮，知上帝之不汝容。
                </div>
                
                <div class="paragraph">
                    既約束以反職兮，退戰慄而愈恭。
                </div>
                
                <div class="paragraph">
                    澤充塞于四海兮，獨澹然其無功。
                </div>
                
                <div class="paragraph">
                    君之去兮天門開，款閶闔兮朝玉臺。
                </div>
                
                <div class="paragraph">
                    羣仙迎兮塞雲漢，儼前導兮紛後陪。
                </div>
                
                <div class="paragraph">
                    歷玉階兮帝迎勞，君良苦兮馬豗頹。
                </div>
                
                <div class="paragraph">
                    閔人世兮迫隘，陳下土兮帝所哀。
                </div>
                
                <div class="paragraph">
                    返瓊宮之嵯峨兮，役萬靈之喧豗。
                </div>
                
                <div class="paragraph">
                    默清浄以無爲兮，時節狩于斗魁。
                </div>
                
                <div class="paragraph">
                    詣通明而獻黜陟兮，軼蕩蕩其無回。
                </div>
                
                <div class="paragraph">
                    忽表裏之煥霍兮，光下燭于九垓。
                </div>
                
                <div class="paragraph">
                    時游目以下覽兮，五岳爲豆，四溟爲杯。
                </div>
                
                <div class="paragraph">
                    俯故宮之千柱兮，若毫端之集埃。
                </div>
                
                <div class="paragraph">
                    來非以爲樂兮，去非以爲悲。
                </div>
                
                <div class="paragraph">
                    謂神君之既返兮，曾顔咫尺之不違。
                </div>
                
                <div class="paragraph">
                    升祕殿以內悸兮，魂凜凜而上馳。
                </div>
                
                <div class="paragraph">
                    忽寤寐以有得兮，敢沐浴而獻辭。
                </div>
                
                <div class="paragraph">
                    是耶非耶，臣不可得而知也。
                </div>
                
        </div>
    </div>
</body>

</html>