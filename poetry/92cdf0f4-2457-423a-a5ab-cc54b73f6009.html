<!DOCTYPE html>
<html>

<head>
    <title>
        書懷感事寄梅聖俞
    </title>
    <meta name="keywords" content="書懷感事寄梅聖俞 -- 歐陽修">
    <meta name="description" content="書懷感事寄梅聖俞 -- 歐陽修">
    <meta property="og:title" content="書懷感事寄梅聖俞">
    <meta property="og:url" content="https://vwood.xyz/poetry/92cdf0f4-2457-423a-a5ab-cc54b73f6009.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            書懷感事寄梅聖俞
        </h2>
        <div class="author"><a href="/author/c669d032-24e5-40a9-b8be-acf74ab08258.html" title="歐陽修" target="_blank">
                歐陽修
            </a> (宋)
        </div>
        <div class="paragraphs">
            
                <div class="paragraph">
                    相別始一歲，幽憂有百端。
                </div>
                
                <div class="paragraph">
                    乃知一世中，少樂多悲患。
                </div>
                
                <div class="paragraph">
                    每憶少年日，未知人事艱。
                </div>
                
                <div class="paragraph">
                    顛狂無所閡，落魄去羈牽。
                </div>
                
                <div class="paragraph">
                    三月入洛陽，春深花未殘。
                </div>
                
                <div class="paragraph">
                    龍門翠鬰鬰，伊水清潺潺。
                </div>
                
                <div class="paragraph">
                    逢君伊水畔，一見已開顔。
                </div>
                
                <div class="paragraph">
                    不暇謁大尹，相携步香山。
                </div>
                
                <div class="paragraph">
                    自茲愜所適，便若投山猿。
                </div>
                
                <div class="paragraph">
                    幕府足文士，相公方好賢。
                </div>
                
                <div class="paragraph">
                    希深好風骨，迥出風塵間。
                </div>
                
                <div class="paragraph">
                    師魯心磊落，高談羲與軒。
                </div>
                
                <div class="paragraph">
                    子漸口若訥，誦書坐千言。
                </div>
                
                <div class="paragraph">
                    彥國善飲酒，百盞顔未丹。
                </div>
                
                <div class="paragraph">
                    幾道事閑遠，風流如謝安。
                </div>
                
                <div class="paragraph">
                    子聰作參軍，常跨破虎韉。
                </div>
                
                <div class="paragraph">
                    子野乃禿翁，戲弄時脫冠。
                </div>
                
                <div class="paragraph">
                    次公才曠奇，王霸馳筆端。
                </div>
                
                <div class="paragraph">
                    聖俞善吟哦，共嘲爲閬仙。
                </div>
                
                <div class="paragraph">
                    惟予號達老，醉必如張顛。
                </div>
                
                <div class="paragraph">
                    洛陽古郡邑，萬戶美風煙。
                </div>
                
                <div class="paragraph">
                    荒凉見宮闕，表裏壯河山。
                </div>
                
                <div class="paragraph">
                    相將日無事，上馬若鴻翩。
                </div>
                
                <div class="paragraph">
                    出門盡垂柳，信步即名園。
                </div>
                
                <div class="paragraph">
                    嫩籜筠粉暗，淥池萍錦翻。
                </div>
                
                <div class="paragraph">
                    殘花落酒面，飛絮拂歸鞍。
                </div>
                
                <div class="paragraph">
                    尋盡水與竹，忽去嵩峯巔。
                </div>
                
                <div class="paragraph">
                    青蒼緣萬仞，杳藹望三川。
                </div>
                
                <div class="paragraph">
                    花草窺澗竇，崎嶇尋石泉。
                </div>
                
                <div class="paragraph">
                    君吟倚樹立，我醉欹雲眠。
                </div>
                
                <div class="paragraph">
                    子聰疑日近，謂若手可攀。
                </div>
                
                <div class="paragraph">
                    共題三醉石，留在八仙壇。
                </div>
                
                <div class="paragraph">
                    水雲心已倦，歸坐正盃盤。
                </div>
                
                <div class="paragraph">
                    飛瓊始十八，妖妙猶雙環。
                </div>
                
                <div class="paragraph">
                    寒篁暖鳳嘴，銀甲調鴈絃。
                </div>
                
                <div class="paragraph">
                    自製白雲曲，始送黄金船。
                </div>
                
                <div class="paragraph">
                    珠簾捲明月，夜氣如春煙。
                </div>
                
                <div class="paragraph">
                    燈花弄粉色，酒紅生臉蓮。
                </div>
                
                <div class="paragraph">
                    東堂榴花好，點綴裙腰鮮。
                </div>
                
                <div class="paragraph">
                    插花雲髻上，展簟綠陰前。
                </div>
                
                <div class="paragraph">
                    樂事不可極，酣歌變爲歎。
                </div>
                
                <div class="paragraph">
                    詔書走東下，丞相忽南遷。
                </div>
                
                <div class="paragraph">
                    送之伊水頭，相顧淚潸潸。
                </div>
                
                <div class="paragraph">
                    臘月相公去，君隨赴春官。
                </div>
                
                <div class="paragraph">
                    送君白馬寺，獨入東上門。
                </div>
                
                <div class="paragraph">
                    故府誰同在，新年獨未還。
                </div>
                
                <div class="paragraph">
                    當時作此語，聞者已依然。
                </div>
                
        </div>
    </div>
</body>

</html>