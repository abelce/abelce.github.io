<!DOCTYPE html>
<html>

<head>
    <title>
        次韵答葉學古
    </title>
    <meta name="keywords" content="次韵答葉學古 -- 晁補之">
    <meta name="description" content="次韵答葉學古 -- 晁補之">
    <meta property="og:title" content="次韵答葉學古">
    <meta property="og:url" content="https://vwood.xyz/poetry/950cba6a-7df9-4cb7-a4e4-39da634db27c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵答葉學古
        </h2>
        <div class="author"><a href="/author/dca89c07-bd96-4689-8f28-0cd75a9f5913.html" title="晁補之" target="_blank">
                晁補之
            </a> (宋)
        </div>
        <div class="paragraphs">
            
                <div class="paragraph">
                    昔我遊武林，值子長江頭。
                </div>
                
                <div class="paragraph">
                    我時方南轅，子亦將西舟。
                </div>
                
                <div class="paragraph">
                    相見兩大笑，典衣上高樓。
                </div>
                
                <div class="paragraph">
                    樓高不知暑，五月凝清秋。
                </div>
                
                <div class="paragraph">
                    環觀四山明，俯視萬井稠。
                </div>
                
                <div class="paragraph">
                    喧喧市中人，日暮歌吹浮。
                </div>
                
                <div class="paragraph">
                    忘形與子飲，一醉餘無謀。
                </div>
                
                <div class="paragraph">
                    湖上荷花生，黄鸝飛柳洲。
                </div>
                
                <div class="paragraph">
                    翻然搖兩槳，下上逐輕鷗。
                </div>
                
                <div class="paragraph">
                    不覺脫塵世，自謂逍遥遊。
                </div>
                
                <div class="paragraph">
                    晚訪城隅寺，竹林森如幬。
                </div>
                
                <div class="paragraph">
                    斫薪煮山茗，萧洒破百憂。
                </div>
                
                <div class="paragraph">
                    脚懶厭廛闠，五日成淹留。
                </div>
                
                <div class="paragraph">
                    肅肅太史家，門闌閑且幽。
                </div>
                
                <div class="paragraph">
                    荒亭蔭疏桐，雀鬭聞啾啁。
                </div>
                
                <div class="paragraph">
                    其人絕世賢，揶揄困時流。
                </div>
                
                <div class="paragraph">
                    唯我與吾子，大軸更往投。
                </div>
                
                <div class="paragraph">
                    幸聞一諾榮，不受萬戶侯。
                </div>
                
                <div class="paragraph">
                    誰言王母桃，方朔不得偷。
                </div>
                
                <div class="paragraph">
                    未幾子告別，西賓帝王州。
                </div>
                
                <div class="paragraph">
                    吳船風雨夜，送子不勝愁。
                </div>
                
                <div class="paragraph">
                    八月子獻書，高談夏商周。
                </div>
                
                <div class="paragraph">
                    惜哉天下馬，驪牡煩推求。
                </div>
                
                <div class="paragraph">
                    我濫鄉老薦，麻衣望前旒。
                </div>
                
                <div class="paragraph">
                    愧非鳴鳳祥，斥去還林丘。
                </div>
                
                <div class="paragraph">
                    三月我度江，子行窮海陬。
                </div>
                
                <div class="paragraph">
                    相望遂乖隔，慨歎不自休。
                </div>
                
                <div class="paragraph">
                    逆旅善辱人，虛激韓娥謳。
                </div>
                
                <div class="paragraph">
                    操瑟立齊門，乃反怨不收。
                </div>
                
                <div class="paragraph">
                    嗟哉子與我，不幸斯人儔。
                </div>
                
                <div class="paragraph">
                    有客道閩吳，書詩眷綢繆。
                </div>
                
                <div class="paragraph">
                    開緘恍自失，但覺膽氣遒。
                </div>
                
                <div class="paragraph">
                    有如飲貪泉，海貨溢兩眸。
                </div>
                
                <div class="paragraph">
                    子詩益加富，我句猶能裒。
                </div>
                
                <div class="paragraph">
                    春禽與秋蟲，引腹聊相酬。
                </div>
                
        </div>
    </div>
</body>

</html>