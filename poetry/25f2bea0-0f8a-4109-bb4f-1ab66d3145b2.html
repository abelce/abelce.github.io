<!DOCTYPE html>
<html>

<head>
    <title>
        十二月十六日發雙林登塔頭曉至寶峰寺見重重繪出庵主讀善財徧參五十三頌作此兼簡堂頭
    </title>
    <meta name="keywords" content="十二月十六日發雙林登塔頭曉至寶峰寺見重重繪出庵主讀善財徧參五十三頌作此兼簡堂頭 -- 釋德洪">
    <meta name="description" content="十二月十六日發雙林登塔頭曉至寶峰寺見重重繪出庵主讀善財徧參五十三頌作此兼簡堂頭 -- 釋德洪">
    <meta property="og:title" content="十二月十六日發雙林登塔頭曉至寶峰寺見重重繪出庵主讀善財徧參五十三頌作此兼簡堂頭">
    <meta property="og:url" content="https://vwood.xyz/poetry/25f2bea0-0f8a-4109-bb4f-1ab66d3145b2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            十二月十六日發雙林登塔頭曉至寶峰寺見重重繪出庵主讀善財徧參五十三頌作此兼簡堂頭
        </h2>
        <div class="author"><a href="/author/834e498e-c2cd-45a5-b114-f06f33fac265.html" title="釋德洪" target="_blank">
                釋德洪
            </a> (宋)
        </div>
        <div class="paragraphs">
            
                <div class="paragraph">
                    十年懷石門，今日石門去。
                </div>
                
                <div class="paragraph">
                    雙林動曦光，跋河開宿霧。
                </div>
                
                <div class="paragraph">
                    力微藉古藤，泥軟脱芒屨。
                </div>
                
                <div class="paragraph">
                    風泉白雲壑，夜雨青松路。
                </div>
                
                <div class="paragraph">
                    我生百事廢，齒髪行衰暮。
                </div>
                
                <div class="paragraph">
                    但餘愛山心，不逐年華故。
                </div>
                
                <div class="paragraph">
                    此山甲天下，自昔家吾祖。
                </div>
                
                <div class="paragraph">
                    峰如青蓮花，千葉曉方吐。
                </div>
                
                <div class="paragraph">
                    煙雲浮香色，清涼洗肝腑。
                </div>
                
                <div class="paragraph">
                    異哉萬木間，白塔巋然古。
                </div>
                
                <div class="paragraph">
                    此老無恙時，超放殊媚嫵。
                </div>
                
                <div class="paragraph">
                    萬象供談笑，大千爲戲具。
                </div>
                
                <div class="paragraph">
                    我曾從之游，絕塵追逸步。
                </div>
                
                <div class="paragraph">
                    誰云今已亡，塔開全體露。
                </div>
                
                <div class="paragraph">
                    永懷憑妙觀，此意竟凄楚。
                </div>
                
                <div class="paragraph">
                    那知深林間，聊與故人遇。
                </div>
                
                <div class="paragraph">
                    電眸霹靂舌，咳唾成妙語。
                </div>
                
                <div class="paragraph">
                    筆端撼江海，千偈浩奔注。
                </div>
                
                <div class="paragraph">
                    人間有此客，自可忘百慮。
                </div>
                
                <div class="paragraph">
                    堂頭百衲師，嶷嶷法王輔。
                </div>
                
                <div class="paragraph">
                    君看說禪口，未肯讓前古。
                </div>
                
                <div class="paragraph">
                    夜闌對昏燈，豪邁激頑魯。
                </div>
                
                <div class="paragraph">
                    相逢俱偶然，此生真逆旅。
                </div>
                
                <div class="paragraph">
                    何當各努力，業已共騎虎。
                </div>
                
                <div class="paragraph">
                    詩成對軒渠，一笑小天宇。
                </div>
                
        </div>
    </div>
</body>

</html>