<!DOCTYPE html>
<html>

<head>
    <title>
        九疑紫霞洞歌
    </title>
    <meta name="keywords" content="九疑紫霞洞歌 -- 樂雷發">
    <meta name="description" content="九疑紫霞洞歌 -- 樂雷發">
    <meta property="og:title" content="九疑紫霞洞歌">
    <meta property="og:url" content="https://vwood.xyz/poetry/1eb15125-91ef-4254-8fba-4dc5c4ea4836.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            九疑紫霞洞歌
        </h2>
        <div class="author"><a href="/author/d64963ab-e491-49be-9e7b-f49fd2dab2e0.html" title="樂雷發" target="_blank">
                樂雷發
            </a> (宋)
        </div>
        <div class="paragraphs">
            
                <div class="paragraph">
                    猗歟奇哉，紫霞之洞真天開。
                </div>
                
                <div class="paragraph">
                    千變萬狀不可述，恍疑幻出壺中之蓬萊。
                </div>
                
                <div class="paragraph">
                    湘濱兩姝不敢到，悵望蒼梧雲縹緲。
                </div>
                
                <div class="paragraph">
                    爾來三千三百年，斑龍空卧金光草。
                </div>
                
                <div class="paragraph">
                    我採姹女江華濱，是爲三十六帝之外臣。
                </div>
                
                <div class="paragraph">
                    右持綠玉杖，左携紫金經。
                </div>
                
                <div class="paragraph">
                    長歌天上謠，一呼開先扃。
                </div>
                
                <div class="paragraph">
                    列炬照深窈，懸身事幽討。
                </div>
                
                <div class="paragraph">
                    群仙喜我來，驚笑欲絕倒。
                </div>
                
                <div class="paragraph">
                    何侯撫我頂，偉遠拍我肩。
                </div>
                
                <div class="paragraph">
                    綠華贈我金條脫，安期分我紅景丹。
                </div>
                
                <div class="paragraph">
                    借問此何地，指言太虛天。
                </div>
                
                <div class="paragraph">
                    翠霞紫雲張寶幄，懸黎結綠盤瓔珞。
                </div>
                
                <div class="paragraph">
                    萬疊蒼苔荒石田，誰呼青龍耕紫烟。
                </div>
                
                <div class="paragraph">
                    帝獄銅牆未偏識，擬開寶藏紬雲笈。
                </div>
                
                <div class="paragraph">
                    嵯峨水際披蓑翁，應是籛鏗釣神龍。
                </div>
                
                <div class="paragraph">
                    仙人仙人何多事，驚世駭俗變靈異。
                </div>
                
                <div class="paragraph">
                    或跣巨足垂天雲，或卬短趾流沙潯。
                </div>
                
                <div class="paragraph">
                    或現姑射處子身，粉霞紅綬藕絲裙。
                </div>
                
                <div class="paragraph">
                    或示普陀大士形，或持簪柳垂寶瓔。
                </div>
                
                <div class="paragraph">
                    或插鏤象管，或結火齊珍。
                </div>
                
                <div class="paragraph">
                    或琢玄圃玉，或布祇園金。
                </div>
                
                <div class="paragraph">
                    洞中之深不知幾百里，但見縈紆屈折一里一澗水。
                </div>
                
                <div class="paragraph">
                    人言有路通桂林，乘興欲尋日華君。
                </div>
                
                <div class="paragraph">
                    吾聞洞中大小洞天三十六，帝遣列真分治局。
                </div>
                
                <div class="paragraph">
                    上界官府應更多，定知此洞今誰屬。
                </div>
                
                <div class="paragraph">
                    猗歟奇哉，紫霞之洞真天開。
                </div>
                
                <div class="paragraph">
                    我上會稽探禹穴，復浮滄海登天台。
                </div>
                
                <div class="paragraph">
                    巖谷豈無奇，眎此何塵埃。
                </div>
                
                <div class="paragraph">
                    摩挲崖石題惡句，記我杖履敲雲來。
                </div>
                
                <div class="paragraph">
                    黄涪翁，元漫叟，目力一生空宇宙。
                </div>
                
                <div class="paragraph">
                    澹巖陽華有何奇，枉費篇章劖石竇。
                </div>
                
        </div>
    </div>
</body>

</html>