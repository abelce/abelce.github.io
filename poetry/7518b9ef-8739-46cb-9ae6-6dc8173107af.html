<!DOCTYPE html>
<html>

<head>
    <title>
        題關雲長廟
    </title>
    <meta name="keywords" content="題關雲長廟 -- 胡寅">
    <meta name="description" content="題關雲長廟 -- 胡寅">
    <meta property="og:title" content="題關雲長廟">
    <meta property="og:url" content="https://vwood.xyz/poetry/7518b9ef-8739-46cb-9ae6-6dc8173107af.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題關雲長廟
        </h2>
        <div class="author"><a href="/author/358bd399-3108-4bc4-90b1-8ecb19e6d087.html" title="胡寅" target="_blank">
                胡寅
            </a> (宋)
        </div>
        <div class="paragraphs">
            
                <div class="paragraph">
                    西方有幻師，以利行幻術。
                </div>
                
                <div class="paragraph">
                    利他乃甘言，自利則其實。
                </div>
                
                <div class="paragraph">
                    曾微證形象，顧喜論恍惚。
                </div>
                
                <div class="paragraph">
                    可憐億兆人，明智百無一。
                </div>
                
                <div class="paragraph">
                    泯然俱受紿，寧以鬼自怵。
                </div>
                
                <div class="paragraph">
                    疑怖既迫心，祈禱便屈膝。
                </div>
                
                <div class="paragraph">
                    千載浮屠氏，箇箇提一律。
                </div>
                
                <div class="paragraph">
                    雲長忠烈士，蜀漢凜三傑。
                </div>
                
                <div class="paragraph">
                    許身初擇義，遇主益秉節。
                </div>
                
                <div class="paragraph">
                    一受先主知，不爲曹公屈。
                </div>
                
                <div class="paragraph">
                    最後圍樊城，許南已無拂。
                </div>
                
                <div class="paragraph">
                    智畧孫吳儔，議徙股膽慄。
                </div>
                
                <div class="paragraph">
                    惜哉片言戾，壯志遂紆鬰。
                </div>
                
                <div class="paragraph">
                    至今想英風，使我竦毛骨。
                </div>
                
                <div class="paragraph">
                    廟祀禮則宜，爲國有典秩。
                </div>
                
                <div class="paragraph">
                    而彼天台僧，相此山水窟。
                </div>
                
                <div class="paragraph">
                    欲繕廬而處，假靈宣鬼物。
                </div>
                
                <div class="paragraph">
                    章鄉城近止，將軍此焉沒。
                </div>
                
                <div class="paragraph">
                    斯人兼畏仰，吾計行可必。
                </div>
                
                <div class="paragraph">
                    唱云暴悍魂，岩壑擅營室。
                </div>
                
                <div class="paragraph">
                    從吾受凈戒，父子歸命佛。
                </div>
                
                <div class="paragraph">
                    初猶未赫烜，靈響沉寂謐。
                </div>
                
                <div class="paragraph">
                    奈何無盡翁，作記極詞筆。
                </div>
                
                <div class="paragraph">
                    一毛成萬鈞，財施日盈溢。
                </div>
                
                <div class="paragraph">
                    精藍敞千柱，城旦洶溟渤。
                </div>
                
                <div class="paragraph">
                    捐身養惰游，小智之所弗。
                </div>
                
                <div class="paragraph">
                    而况正直神，肯徇智顓汩。
                </div>
                
                <div class="paragraph">
                    永懷王迹熄，異說競蠭出。
                </div>
                
                <div class="paragraph">
                    聖言甚微眇，學士迷祖述。
                </div>
                
                <div class="paragraph">
                    佛徒竊其柄，高坐弄拳拂。
                </div>
                
                <div class="paragraph">
                    翕張性命說，自謂了生滅。
                </div>
                
                <div class="paragraph">
                    孤標類清遠，陰趣盡攘奪。
                </div>
                
                <div class="paragraph">
                    凡民何足算，吾黨是可嫉。
                </div>
                
                <div class="paragraph">
                    終始莽如夢，變化暗若漆。
                </div>
                
                <div class="paragraph">
                    矧希有漏因，便怛無常猝。
                </div>
                
                <div class="paragraph">
                    推波而助瀾，司寇莫能詰。
                </div>
                
                <div class="paragraph">
                    豈惟茲一廟，淫祀如髮密。
                </div>
                
                <div class="paragraph">
                    誰將驅緇褐，南畝畀巾幘。
                </div>
                
                <div class="paragraph">
                    幽明無俶擾，典祀不相昵。
                </div>
                
                <div class="paragraph">
                    坐令宇宙間，禮樂興炳蔚。
                </div>
                
        </div>
    </div>
</body>

</html>