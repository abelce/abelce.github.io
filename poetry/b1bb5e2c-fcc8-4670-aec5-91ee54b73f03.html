<!DOCTYPE html>
<html>

<head>
    <title>
        寄杭州通判蘇子瞻海州使君孫巨源
    </title>
    <meta name="keywords" content="寄杭州通判蘇子瞻海州使君孫巨源 -- 劉攽">
    <meta name="description" content="寄杭州通判蘇子瞻海州使君孫巨源 -- 劉攽">
    <meta property="og:title" content="寄杭州通判蘇子瞻海州使君孫巨源">
    <meta property="og:url" content="https://vwood.xyz/poetry/b1bb5e2c-fcc8-4670-aec5-91ee54b73f03.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄杭州通判蘇子瞻海州使君孫巨源
        </h2>
        <div class="author"><a href="/author/fb502382-c513-443d-ab57-5cdcdf179f49.html" title="劉攽" target="_blank">
                劉攽
            </a> (宋)
        </div>
        <div class="paragraphs">
            
                <div class="paragraph">
                    淛水三江外，朐山百郡東。
                </div>
                
                <div class="paragraph">
                    專城須聞望，半刺亦才雄。
                </div>
                
                <div class="paragraph">
                    浪海元無際，吳潮近峽中。
                </div>
                
                <div class="paragraph">
                    茵憑那獨異，翰墨自兼工。
                </div>
                
                <div class="paragraph">
                    追昔賢良舉，殊時步武同。
                </div>
                
                <div class="paragraph">
                    百篇傳冠古，半策已全功。
                </div>
                
                <div class="paragraph">
                    咫尺騰霄使，回旋著籍通。
                </div>
                
                <div class="paragraph">
                    龍媒流汗血，鳳羽雜鳬翁。
                </div>
                
                <div class="paragraph">
                    烈士猶難進，清朝各願忠。
                </div>
                
                <div class="paragraph">
                    伏蒲寧曲學，鳴鼓尚深攻。
                </div>
                
                <div class="paragraph">
                    物理安圓鑿，人倫陋發蒙。
                </div>
                
                <div class="paragraph">
                    俟河愁敝箄，破膽忤豐隆。
                </div>
                
                <div class="paragraph">
                    力擠膠西相，廉欺第五公。
                </div>
                
                <div class="paragraph">
                    絕絃迷促軫，折翼創虛弓。
                </div>
                
                <div class="paragraph">
                    卧閣寧多病，治中有舊風。
                </div>
                
                <div class="paragraph">
                    從容付丞史，咻噢及兒童。
                </div>
                
                <div class="paragraph">
                    使者誅求急，王人禮數崇。
                </div>
                
                <div class="paragraph">
                    湯年偏一溉，稷御不終窮。
                </div>
                
                <div class="paragraph">
                    高宴延仙伯，閒遊歷梵宮。
                </div>
                
                <div class="paragraph">
                    怒濤翻練白，浴日上霞紅。
                </div>
                
                <div class="paragraph">
                    沙鮚能藏蟹，江鳬不慕鴻。
                </div>
                
                <div class="paragraph">
                    五雲瞻碣石，七澤望青楓。
                </div>
                
                <div class="paragraph">
                    瓜戍留麋巀，茅心憶桂叢。
                </div>
                
                <div class="paragraph">
                    賜環聊衮衮，遺楪漫忡忡。
                </div>
                
                <div class="paragraph">
                    困學今將落，生涯只屢空。
                </div>
                
                <div class="paragraph">
                    頭風吹過雨，鬢雪亂飛蓬。
                </div>
                
                <div class="paragraph">
                    龜死寧遺策，鸞棲豈願籠。
                </div>
                
                <div class="paragraph">
                    勞生俱夢寐，有道或瘖聾。
                </div>
                
                <div class="paragraph">
                    絕唱常難和，幽光更待融。
                </div>
                
                <div class="paragraph">
                    知音懷感慨，不獨寄絲桐。
                </div>
                
        </div>
    </div>
</body>

</html>