<!DOCTYPE html>
<html>

<head>
    <title>
        上姑丈閭丘通牧少卿
    </title>
    <meta name="keywords" content="上姑丈閭丘通牧少卿 -- 李廌">
    <meta name="description" content="上姑丈閭丘通牧少卿 -- 李廌">
    <meta property="og:title" content="上姑丈閭丘通牧少卿">
    <meta property="og:url" content="https://vwood.xyz/poetry/caf5ee2e-ea51-483c-93cf-ea1c5fdc74f6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上姑丈閭丘通牧少卿
        </h2>
        <div class="author"><a href="/author/2aa579e5-1073-42ce-8103-7ec12359b8c1.html" title="李廌" target="_blank">
                李廌
            </a> (宋)
        </div>
        <div class="paragraphs">
            
                <div class="paragraph">
                    天下一大器，安危繫平傾。
                </div>
                
                <div class="paragraph">
                    哲王慎民監，措術如和羹。
                </div>
                
                <div class="paragraph">
                    辛甘或偏長，非可制割烹。
                </div>
                
                <div class="paragraph">
                    五味既可口，君子嘗曰平。
                </div>
                
                <div class="paragraph">
                    方今太平君，戒欹如持盈。
                </div>
                
                <div class="paragraph">
                    乞言用龜鑑，履德均權衡。
                </div>
                
                <div class="paragraph">
                    庶民雖惷愚，一或非所營。
                </div>
                
                <div class="paragraph">
                    視之如己內，涂污千仞坑。
                </div>
                
                <div class="paragraph">
                    是用選賢德，告戒敷至誠。
                </div>
                
                <div class="paragraph">
                    曰雖一人良，萬邦咸以貞。
                </div>
                
                <div class="paragraph">
                    尚頼爾庶牧，裨朕來聰明。
                </div>
                
                <div class="paragraph">
                    分符授虎節，專政千里城。
                </div>
                
                <div class="paragraph">
                    朱車輪兩轓，畫戟門十旌。
                </div>
                
                <div class="paragraph">
                    禮文既光華，遠煜如杕英。
                </div>
                
                <div class="paragraph">
                    良圖沃朕心，蠲瘼求民情。
                </div>
                
                <div class="paragraph">
                    如意運手足，乃與朕力并。
                </div>
                
                <div class="paragraph">
                    朕所戒假樂，難慎惟守成。
                </div>
                
                <div class="paragraph">
                    願昭先人功，奠枕臨周京。
                </div>
                
                <div class="paragraph">
                    羣方政咸乂，惟海隅蒼生。
                </div>
                
                <div class="paragraph">
                    魚鹽機巧利，凉德多矜爭。
                </div>
                
                <div class="paragraph">
                    版圖庶彙徵，雉壘侵荒荆。
                </div>
                
                <div class="paragraph">
                    矧乘薦饑後，魴鱨尾多頳。
                </div>
                
                <div class="paragraph">
                    古既無罪歲，此獨何所令。
                </div>
                
                <div class="paragraph">
                    明明普天下，孰非聖人氓。
                </div>
                
                <div class="paragraph">
                    當求善仁政，如解中山酲。
                </div>
                
                <div class="paragraph">
                    時公罷仙班，入覲中天閎。
                </div>
                
                <div class="paragraph">
                    帝優老成人，錫祉昇名卿。
                </div>
                
                <div class="paragraph">
                    吏能素嚴翼，公望方崢嶸。
                </div>
                
                <div class="paragraph">
                    物頼山愈靜，川納海益竑。
                </div>
                
                <div class="paragraph">
                    齊安漢中治，政迹如韶莖。
                </div>
                
                <div class="paragraph">
                    剛明濟清浄，錦組輝瓊瑩。
                </div>
                
                <div class="paragraph">
                    果毅將慎智，佩玦鏘璁珩。
                </div>
                
                <div class="paragraph">
                    英英衆人師，落落天地晶。
                </div>
                
                <div class="paragraph">
                    是用簡上心，僉議如預盟。
                </div>
                
                <div class="paragraph">
                    公辭臣老矣，已與世累輕。
                </div>
                
                <div class="paragraph">
                    東吳富山水，烟霞氛紫清。
                </div>
                
                <div class="paragraph">
                    樂郊適所願，逍遙掛塵纓。
                </div>
                
                <div class="paragraph">
                    賞延及孫子，榮慶并弟兄。
                </div>
                
                <div class="paragraph">
                    智恬欲相養，爲壽期老彭。
                </div>
                
                <div class="paragraph">
                    帝云東州民，思濟求令名。
                </div>
                
                <div class="paragraph">
                    窒如相忘魚，喣沫涔轍泓。
                </div>
                
                <div class="paragraph">
                    瘁如旱麓木，枯槁需春萌。
                </div>
                
                <div class="paragraph">
                    朕意慎許可，當頼王國禎。
                </div>
                
                <div class="paragraph">
                    如翩皆飛鳥，遴集惟鷦鵬。
                </div>
                
                <div class="paragraph">
                    無辭逆朕意，欽哉卿惟行。
                </div>
                
                <div class="paragraph">
                    公承帝眷異，竭節期有亨。
                </div>
                
                <div class="paragraph">
                    郡民幸其來，爭以先見榮。
                </div>
                
                <div class="paragraph">
                    實篚携漿壺，馬首拜且迎。
                </div>
                
                <div class="paragraph">
                    謂言前掾曹，執禮無私評。
                </div>
                
                <div class="paragraph">
                    遠茲三紀歷，位重德愈宏。
                </div>
                
                <div class="paragraph">
                    下車始授政，季秋末徂正。
                </div>
                
                <div class="paragraph">
                    囹圄屢空虛，盜止無黥刑。
                </div>
                
                <div class="paragraph">
                    康莊夜達旦，戶敞民不驚。
                </div>
                
                <div class="paragraph">
                    柔遠戒慢令，荒政先緩征。
                </div>
                
                <div class="paragraph">
                    榛楛已濟濟，莪蔚將菁菁。
                </div>
                
                <div class="paragraph">
                    熙熙春臺樂，苾苾太室牲。
                </div>
                
                <div class="paragraph">
                    嘗聞至仁化，政立可去兵。
                </div>
                
                <div class="paragraph">
                    又聞公明心，罰罪能驅鯨。
                </div>
                
                <div class="paragraph">
                    古云州縣勞，此語非準程。
                </div>
                
                <div class="paragraph">
                    韓侯功固高，羞比於絳嬰。
                </div>
                
                <div class="paragraph">
                    光初必凶終，進銳多反瞠。
                </div>
                
                <div class="paragraph">
                    如徹禮飲酌，彊酒奠兕觥。
                </div>
                
                <div class="paragraph">
                    雖云快壯心，泰至多酗醟。
                </div>
                
                <div class="paragraph">
                    孰知安行健，履坦非掀橫。
                </div>
                
                <div class="paragraph">
                    圭璋賤珉玼，山川貴剛騂。
                </div>
                
                <div class="paragraph">
                    良弓豈苟飾，利用關以弸。
                </div>
                
                <div class="paragraph">
                    斯爲古循吏，業廣惟勵精。
                </div>
                
                <div class="paragraph">
                    孤生何所罹，自幼憂患縈。
                </div>
                
                <div class="paragraph">
                    遭家屢不造，省始離呱喤。
                </div>
                
                <div class="paragraph">
                    邇復遠所恃，羈迹如漂萍。
                </div>
                
                <div class="paragraph">
                    操心但書危，固戶頼巧甍。
                </div>
                
                <div class="paragraph">
                    曲蒙惠私重，哀愚斯獨惸。
                </div>
                
                <div class="paragraph">
                    字撫得不違，俾就三龍黌。
                </div>
                
                <div class="paragraph">
                    曰余欲玉汝，誰何吝金籯。
                </div>
                
                <div class="paragraph">
                    愚非苟恩者，銳志思迅鏗。
                </div>
                
                <div class="paragraph">
                    爲修不敢殆，希彼農夫耕。
                </div>
                
                <div class="paragraph">
                    懃懃慮寇至，豫蓄終歲盛。
                </div>
                
                <div class="paragraph">
                    戰戰與心競，中林亦丁丁。
                </div>
                
                <div class="paragraph">
                    淵崖視鳥道，履冰越深瀛。
                </div>
                
                <div class="paragraph">
                    剛克素自許，竊亦輕申棖。
                </div>
                
                <div class="paragraph">
                    永言念眷懃，願以堅白鳴。
                </div>
                
                <div class="paragraph">
                    作詩謂云何，姑以紀頌聲。
                </div>
                
        </div>
    </div>
</body>

</html>