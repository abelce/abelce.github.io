<!DOCTYPE html>
<html>

<head>
    <title>
        武夷游仙詠
    </title>
    <meta name="keywords" content="武夷游仙詠 -- 韋驤">
    <meta name="description" content="武夷游仙詠 -- 韋驤">
    <meta property="og:title" content="武夷游仙詠">
    <meta property="og:url" content="https://vwood.xyz/poetry/43a5962c-03ec-4691-a77c-3a9b07d40ee4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            武夷游仙詠
        </h2>
        <div class="author"><a href="/author/26655e31-49d7-4675-a981-9678212bf5c6.html" title="韋驤" target="_blank">
                韋驤
            </a> (宋)
        </div>
        <div class="paragraphs">
            
                <div class="paragraph">
                    崔嵬倚天蒼翠勻，羅列百里清無塵。
                </div>
                
                <div class="paragraph">
                    氣象不與凡山鈞，舉目已訝非前聞。
                </div>
                
                <div class="paragraph">
                    悠悠官道行溪濱，不陟峻險仙源分。
                </div>
                
                <div class="paragraph">
                    穿松度竹微荆榛，古觀壮麗依嶙峋。
                </div>
                
                <div class="paragraph">
                    道人鶴氅烏紗巾，引我舉棹來長津。
                </div>
                
                <div class="paragraph">
                    横灘激浪花如銀，舟子敏捷妙入神。
                </div>
                
                <div class="paragraph">
                    縈紆逆泝山之根，兩壁萬仞干青雲。
                </div>
                
                <div class="paragraph">
                    如庵如室如倉囷，奇蹤怪状何紛紛。
                </div>
                
                <div class="paragraph">
                    仰觀持久頭酸辛，開蓬偃卧望始真。
                </div>
                
                <div class="paragraph">
                    遺機斷脱罏不燻，漆棺不朽藏何身。
                </div>
                
                <div class="paragraph">
                    雞窠亂草宛若新，舟航六七排魚鱗。
                </div>
                
                <div class="paragraph">
                    半入崖厂誰施陳，輒疑構置因昔人。
                </div>
                
                <div class="paragraph">
                    留此詭異矜常倫，却看危峭無攀捫。
                </div>
                
                <div class="paragraph">
                    下插萬丈深潭淪，雖有智力何由伸。
                </div>
                
                <div class="paragraph">
                    此莫謾詰徒自勤，手披舊記煩咨詢。
                </div>
                
                <div class="paragraph">
                    逖想會仙奚所存，兩峰最大勢最尊。
                </div>
                
                <div class="paragraph">
                    當時曾集三千賓，幔亭鋪設紫雲茵。
                </div>
                
                <div class="paragraph">
                    酒味醇潔餚羞珍，鳳兒荷香藝絕羣。
                </div>
                
                <div class="paragraph">
                    賓雲奏徹更幾春，飲散祇以夸曾孫。
                </div>
                
                <div class="paragraph">
                    神仙渺茫難重論，此會此語相傳云。
                </div>
                
                <div class="paragraph">
                    儼然遺跡尚不冺，嚴祠唯奉武夷君。
                </div>
                
                <div class="paragraph">
                    潛有惠澤均斯民，我遊自午至夕醺。
                </div>
                
                <div class="paragraph">
                    目力所能纔逡巡，長言記錄濡毫頻。
                </div>
                
                <div class="paragraph">
                    師仙術異非所欣，但悵勝概無緣鄰。
                </div>
                
        </div>
    </div>
</body>

</html>