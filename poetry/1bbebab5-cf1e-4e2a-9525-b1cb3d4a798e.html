<!DOCTYPE html>
<html>

<head>
    <title>
        重讀徂徠集
    </title>
    <meta name="keywords" content="重讀徂徠集 -- 歐陽修">
    <meta name="description" content="重讀徂徠集 -- 歐陽修">
    <meta property="og:title" content="重讀徂徠集">
    <meta property="og:url" content="https://vwood.xyz/poetry/1bbebab5-cf1e-4e2a-9525-b1cb3d4a798e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            重讀徂徠集
        </h2>
        <div class="author"><a href="/author/c669d032-24e5-40a9-b8be-acf74ab08258.html" title="歐陽修" target="_blank">
                歐陽修
            </a> (宋)
        </div>
        <div class="paragraphs">
            
                <div class="paragraph">
                    我欲哭石子，夜開徂徠編。
                </div>
                
                <div class="paragraph">
                    開編未及讀，涕泗已漣漣。
                </div>
                
                <div class="paragraph">
                    勉盡三四章，收淚輒忻懽。
                </div>
                
                <div class="paragraph">
                    切切善惡戒，丁寧仁義言。
                </div>
                
                <div class="paragraph">
                    如聞子談論，疑子立我前。
                </div>
                
                <div class="paragraph">
                    乃知長在世，誰謂已沉泉。
                </div>
                
                <div class="paragraph">
                    昔也人事乖，相從常苦艱。
                </div>
                
                <div class="paragraph">
                    今而每思子，開卷子在顔。
                </div>
                
                <div class="paragraph">
                    我欲貴子文，刻以金玉聯。
                </div>
                
                <div class="paragraph">
                    金可爍而銷，玉可碎非堅。
                </div>
                
                <div class="paragraph">
                    不若書以紙，六經皆紙傳。
                </div>
                
                <div class="paragraph">
                    但當書百本，傳百以爲千。
                </div>
                
                <div class="paragraph">
                    或落於四夷，或藏在深山。
                </div>
                
                <div class="paragraph">
                    待彼謗燄熄，放此光芒懸。
                </div>
                
                <div class="paragraph">
                    人生一世中，長短無百年。
                </div>
                
                <div class="paragraph">
                    無窮在其後，萬世在其先。
                </div>
                
                <div class="paragraph">
                    得長多幾何，得短未足憐。
                </div>
                
                <div class="paragraph">
                    惟彼不可朽，名聲文行然。
                </div>
                
                <div class="paragraph">
                    讒誣不須辨，亦止百年間。
                </div>
                
                <div class="paragraph">
                    百年後來者，憎愛不相緣。
                </div>
                
                <div class="paragraph">
                    公議然後出，自然見媸妍。
                </div>
                
                <div class="paragraph">
                    孔孟困一生，毀逐遭百端。
                </div>
                
                <div class="paragraph">
                    後世苟不公，至今無聖賢。
                </div>
                
                <div class="paragraph">
                    所以忠義士，恃此死不難。
                </div>
                
                <div class="paragraph">
                    當子病方革，謗辭正騰喧。
                </div>
                
                <div class="paragraph">
                    眾人皆欲殺，聖主獨保全。
                </div>
                
                <div class="paragraph">
                    已埋猶不信，僅免斵其棺。
                </div>
                
                <div class="paragraph">
                    此事古未有，每思輒長嘆。
                </div>
                
                <div class="paragraph">
                    我欲犯眾怒，爲子記此冤。
                </div>
                
                <div class="paragraph">
                    下紓冥冥忿，仰叫昭昭天。
                </div>
                
                <div class="paragraph">
                    書於蒼翠石，立彼崔嵬巔。
                </div>
                
                <div class="paragraph">
                    詢求子世家，恨子兒女頑。
                </div>
                
                <div class="paragraph">
                    經歲不見報，有辭未能銓。
                </div>
                
                <div class="paragraph">
                    忽開子遺文，使我心已寬。
                </div>
                
                <div class="paragraph">
                    子道自能久，吾言豈須鎸。
                </div>
                
        </div>
    </div>
</body>

</html>