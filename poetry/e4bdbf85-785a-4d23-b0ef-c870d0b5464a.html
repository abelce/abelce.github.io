<!DOCTYPE html>
<html>

<head>
    <title>
        紀申提學高行
    </title>
    <meta name="keywords" content="紀申提學高行 -- 孫松壽">
    <meta name="description" content="紀申提學高行 -- 孫松壽">
    <meta property="og:title" content="紀申提學高行">
    <meta property="og:url" content="https://vwood.xyz/poetry/e4bdbf85-785a-4d23-b0ef-c870d0b5464a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            紀申提學高行
        </h2>
        <div class="author"><a href="/author/ecce63a4-de37-4931-ad1c-a2a837ee8b96.html" title="孫松壽" target="_blank">
                孫松壽
            </a> (宋)
        </div>
        <div class="paragraphs">
            
                <div class="paragraph">
                    憶昔兒童飽梨栗，斑衣偃伏先君側。
                </div>
                
                <div class="paragraph">
                    每聞正色說我翁，口口奇奇長太息。
                </div>
                
                <div class="paragraph">
                    先君墓草今芊芊，尚想遺言過庭日。
                </div>
                
                <div class="paragraph">
                    恨無佳傳掬芳馨，洗我肝心百非僻。
                </div>
                
                <div class="paragraph">
                    一朝幽鎸晃入手，刓忍如懷夜光璧。
                </div>
                
                <div class="paragraph">
                    男兒大節要奇偉，一日成就天所錫。
                </div>
                
                <div class="paragraph">
                    我翁當年鸞鶴雛，一別舊巢無處覓。
                </div>
                
                <div class="paragraph">
                    桑弧射處掩蓬蒿，獨把窅窊飛俊翮。
                </div>
                
                <div class="paragraph">
                    楊宗不絕僅如線，大義欲歸歸不得。
                </div>
                
                <div class="paragraph">
                    凝香夜半禱靈空，願楊有子歸宮室。
                </div>
                
                <div class="paragraph">
                    果然天助兩飛鴻，翁喜當興子雲宅。
                </div>
                
                <div class="paragraph">
                    絳霄回首擬歸來，撫我恩深重嗟惜。
                </div>
                
                <div class="paragraph">
                    棄官十載營旨甘，送死養生無一失。
                </div>
                
                <div class="paragraph">
                    寸心安矣指白雲，百拜雙親淚濡席。
                </div>
                
                <div class="paragraph">
                    茅簷雖陋生處所，此心不以萬鍾易。
                </div>
                
                <div class="paragraph">
                    幾年夜淚濕衾裯，今作兒啼情自適。
                </div>
                
                <div class="paragraph">
                    登堂悲喜動行人，里巷喧呼手加額。
                </div>
                
                <div class="paragraph">
                    珠還合浦已無憾，老蚌沙泥忍遺逸。
                </div>
                
                <div class="paragraph">
                    窮簷忽見相抱持，孺慕丹心始云畢。
                </div>
                
                <div class="paragraph">
                    一子來歸詠白華，三家孝愛融春色。
                </div>
                
                <div class="paragraph">
                    雍容去就良可觀，無乃扶持有神物。
                </div>
                
                <div class="paragraph">
                    始知造化惜頹波，畀以難能令一出。
                </div>
                
                <div class="paragraph">
                    玉堂丈人風教手，一日得之幾折屐。
                </div>
                
                <div class="paragraph">
                    何不薦之陛下聖，蜀有孝子聲藉藉。
                </div>
                
                <div class="paragraph">
                    奇人異行感至尊，鳳詔褒華寵其實。
                </div>
                
                <div class="paragraph">
                    人間一日傳萬口，坐使澆風四方激。
                </div>
                
                <div class="paragraph">
                    僉謀方欲置廊廟，病卧王州嗟易簀。
                </div>
                
                <div class="paragraph">
                    短生夢幻何足悲，此念未隨生死隔。
                </div>
                
                <div class="paragraph">
                    百身莫贖歎朝露，端合天公任其責。
                </div>
                
                <div class="paragraph">
                    真人慨念錄其孤，椽筆大書光史策。
                </div>
                
                <div class="paragraph">
                    丈夫乃爾亦何憾，鬼哭人號空怨憶。
                </div>
                
                <div class="paragraph">
                    蕭蕭綠野長安道，萬里羈魂動行客。
                </div>
                
                <div class="paragraph">
                    只今四海歸宗議，字字秋霜凜寒日。
                </div>
                
                <div class="paragraph">
                    一言我欲招翁魂，香骨有靈宜可格。
                </div>
                
                <div class="paragraph">
                    聖朝當今以孝治，好樹豐碑旌潔白。
                </div>
                
                <div class="paragraph">
                    磨崖百丈置巖阿，當有山靈夜呵詰。
                </div>
                
                <div class="paragraph">
                    諸郎况是足風規，請叩帝閽爲此策。
                </div>
                
                <div class="paragraph">
                    長使千秋孝子碑，屹與岷峩對翁室。
                </div>
                
        </div>
    </div>
</body>

</html>