<!DOCTYPE html>
<html>

<head>
    <title>
        通州雨夜寄孫中叔
    </title>
    <meta name="keywords" content="通州雨夜寄孫中叔 -- 鄭獬">
    <meta name="description" content="通州雨夜寄孫中叔 -- 鄭獬">
    <meta property="og:title" content="通州雨夜寄孫中叔">
    <meta property="og:url" content="https://vwood.xyz/poetry/63edaa54-96f8-4312-b844-cddab6b87ccc.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            通州雨夜寄孫中叔
        </h2>
        <div class="author"><a href="/author/6f33ae1a-c4e4-4e79-ad4e-9c56d43c150e.html" title="鄭獬" target="_blank">
                鄭獬
            </a> (宋)
        </div>
        <div class="paragraphs">
            
                <div class="paragraph">
                    黑雨噴薄陰雲驅，昏林號風秋聲粗。
                </div>
                
                <div class="paragraph">
                    海氣熏煮怒不泄，彭彭十月推雷車。
                </div>
                
                <div class="paragraph">
                    濕衣憫默瞠無睡，起對樽酒誰爲娛。
                </div>
                
                <div class="paragraph">
                    此心豈復有雙羽，一夜飛去不可拘。
                </div>
                
                <div class="paragraph">
                    昔與子同入京師，借屋共寄西城廬。
                </div>
                
                <div class="paragraph">
                    愛我議論有可採，携草就我誇染濡。
                </div>
                
                <div class="paragraph">
                    鍊出五色補天漏，拈筆蘸墨縱橫塗。
                </div>
                
                <div class="paragraph">
                    子云朋友當如是，脫然意快如獰駒。
                </div>
                
                <div class="paragraph">
                    京師天子之所宅，樓殿堆疊騎天衢。
                </div>
                
                <div class="paragraph">
                    瓦光流碧滑欲走，繢畫顛倒橫相舁。
                </div>
                
                <div class="paragraph">
                    東風薰濃一千里，黄蜂蝴蝶飛蘧蘧。
                </div>
                
                <div class="paragraph">
                    高樓張旗鬥煮酒，沉香滿榼金真珠。
                </div>
                
                <div class="paragraph">
                    玉盆一飲醉不醒，落花滿衫行相扶。
                </div>
                
                <div class="paragraph">
                    未幾子去遊西洛，嗟我出門獨騎馿。
                </div>
                
                <div class="paragraph">
                    晚落塵埃兩袖淚，望子不見風吹裾。
                </div>
                
                <div class="paragraph">
                    三月殿前試不中，青冥失計遊五湖。
                </div>
                
                <div class="paragraph">
                    撫劍東南看滄海，大江正值秋風初。
                </div>
                
                <div class="paragraph">
                    我疑海神怒天熱，直欲上薄東日烏。
                </div>
                
                <div class="paragraph">
                    乾坤頓撼壯人意，揭竿便欲尋狂奴。
                </div>
                
                <div class="paragraph">
                    九月歸來已霜蚤，肥膏紫蟹溶金酥。
                </div>
                
                <div class="paragraph">
                    南窗燈火夜可喜，篋中卷冊聊鋪舒。
                </div>
                
                <div class="paragraph">
                    讀倦抱膝一吐氣，契闊各在天一隅。
                </div>
                
                <div class="paragraph">
                    相別於今二百日，飛雁南來無北書。
                </div>
                
                <div class="paragraph">
                    遊從歡喜似舊否，洛下爲學安穩無。
                </div>
                
                <div class="paragraph">
                    雖然貧窘少倚頼，空腸慎勿多悲吁。
                </div>
                
                <div class="paragraph">
                    聖賢獨立以待用，提出日月還唐虞。
                </div>
                
                <div class="paragraph">
                    天地當中貫一柱，孟子所謂大丈夫。
                </div>
                
                <div class="paragraph">
                    躁兒跳躍不足數，插翅强欲飛蟾蜍。
                </div>
                
                <div class="paragraph">
                    縱子不遇乃至死，勉之學爲荀楊徒。
                </div>
                
        </div>
    </div>
</body>

</html>