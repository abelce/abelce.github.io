<!DOCTYPE html>
<html>

<head>
    <title>
        彭子復臨海縣齋
    </title>
    <meta name="keywords" content="彭子復臨海縣齋 -- 樓鑰">
    <meta name="description" content="彭子復臨海縣齋 -- 樓鑰">
    <meta property="og:title" content="彭子復臨海縣齋">
    <meta property="og:url" content="https://vwood.xyz/poetry/75427222-4990-473a-9f8a-293ef5b2eb02.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            彭子復臨海縣齋
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    乾道癸巳冬，此邦我經行。
                </div>
                
                <div class="paragraph">
                    鬰攸氣未殄，千家真赤城。
                </div>
                
                <div class="paragraph">
                    來訪臨海令，瓦礫紛縱橫。
                </div>
                
                <div class="paragraph">
                    翹然三尺高，問是戒石銘。
                </div>
                
                <div class="paragraph">
                    徘徊重太息，更聞愁歎聲。
                </div>
                
                <div class="paragraph">
                    試詢來者誰，共言令姓彭。
                </div>
                
                <div class="paragraph">
                    我時語傍人，此邑其將興。
                </div>
                
                <div class="paragraph">
                    迨予來贅倅，客館方暫停。
                </div>
                
                <div class="paragraph">
                    夜聞簫鼓沸，聽事先落成。
                </div>
                
                <div class="paragraph">
                    起望輪奐美，壯觀聳連甍。
                </div>
                
                <div class="paragraph">
                    百堵日以作，斧斤喜丁丁。
                </div>
                
                <div class="paragraph">
                    層樓庋敕書，兩廡環中庭。
                </div>
                
                <div class="paragraph">
                    久乃遊其間，宏大使我驚。
                </div>
                
                <div class="paragraph">
                    位置既深穩，斲削仍攻精。
                </div>
                
                <div class="paragraph">
                    田里不知役，纖粟無輸征。
                </div>
                
                <div class="paragraph">
                    安得屋朗朗，突兀有寧馨。
                </div>
                
                <div class="paragraph">
                    退食不苟處，扁榜皆佳名。
                </div>
                
                <div class="paragraph">
                    中虛物自照，政平由心平。
                </div>
                
                <div class="paragraph">
                    穉柏已可悅，況有賢弟兄。
                </div>
                
                <div class="paragraph">
                    小亭真吏隠，縣擁高山青。
                </div>
                
                <div class="paragraph">
                    琴堂雖增舊，此意宜細評。
                </div>
                
                <div class="paragraph">
                    智調天下理，夸言笑後生。
                </div>
                
                <div class="paragraph">
                    大弦可以急，小弦恐弗勝。
                </div>
                
                <div class="paragraph">
                    舉意屬俄頃，立欲如所營。
                </div>
                
                <div class="paragraph">
                    手足民無措，吏姦益相乘。
                </div>
                
                <div class="paragraph">
                    不如疎節目，示以信與誠。
                </div>
                
                <div class="paragraph">
                    施行有次第，幽遠無隠情。
                </div>
                
                <div class="paragraph">
                    上下始相應，溫和亮以清。
                </div>
                
                <div class="paragraph">
                    子賤意不傳，僅許勝戴星。
                </div>
                
                <div class="paragraph">
                    彭令蓋得此，所以千里稱。
                </div>
                
                <div class="paragraph">
                    此非以政學，淵源甚分明。
                </div>
                
                <div class="paragraph">
                    行矣解印去，衆心已先傾。
                </div>
                
                <div class="paragraph">
                    太守薦之朝，一鶚飛青冥。
                </div>
                
                <div class="paragraph">
                    傍無蚍蜉援，日夜思歸耕。
                </div>
                
                <div class="paragraph">
                    我無薦賢柄，直書氣填膺。
                </div>
                
                <div class="paragraph">
                    安得採詩官，取以徹明廷。
                </div>
                
        </div>
    </div>
</body>

</html>