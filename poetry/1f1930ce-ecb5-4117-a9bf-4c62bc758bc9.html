<!DOCTYPE html>
<html>

<head>
    <title>
        友山
    </title>
    <meta name="keywords" content="友山 -- 張耒">
    <meta name="description" content="友山 -- 張耒">
    <meta property="og:title" content="友山">
    <meta property="og:url" content="https://vwood.xyz/poetry/1f1930ce-ecb5-4117-a9bf-4c62bc758bc9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            友山
        </h2>
        <div class="author"><a href="/author/88f9829b-8158-4bdb-aa32-b358b81ebaa1.html" title="張耒" target="_blank">
                張耒
            </a> (宋)
        </div>
        <div class="paragraphs">
            
                <div class="paragraph">
                    張子官於福昌，塊然獨居，無與爲友。
                </div>
                
                <div class="paragraph">
                    賓客不至，遺朋失舊。
                </div>
                
                <div class="paragraph">
                    經時閉門，終日鉗口。
                </div>
                
                <div class="paragraph">
                    出無與遊，居無與就。
                </div>
                
                <div class="paragraph">
                    誰同我食，誰酌我酒。
                </div>
                
                <div class="paragraph">
                    歸守妻孥，出對廝走。
                </div>
                
                <div class="paragraph">
                    駕言出遊，田童野叟。
                </div>
                
                <div class="paragraph">
                    氣否莫交，情包不剖。
                </div>
                
                <div class="paragraph">
                    塞聰蔽明，盤足袖手。
                </div>
                
                <div class="paragraph">
                    披書閱簡，眩目疲肘。
                </div>
                
                <div class="paragraph">
                    厭然成痼，不可針灸。
                </div>
                
                <div class="paragraph">
                    於是張子，滌慮除煩。
                </div>
                
                <div class="paragraph">
                    披庭掃堂，枕手而眠。
                </div>
                
                <div class="paragraph">
                    恍若有遇，有神降焉。
                </div>
                
                <div class="paragraph">
                    曰我實哀汝，獨無友朋。
                </div>
                
                <div class="paragraph">
                    我有教告，子乎我聽。
                </div>
                
                <div class="paragraph">
                    凡世之人，百愚一賢。
                </div>
                
                <div class="paragraph">
                    古昔所歎，非獨今然。
                </div>
                
                <div class="paragraph">
                    得賢與朋，善固無儷。
                </div>
                
                <div class="paragraph">
                    賢不可得，將愚與比。
                </div>
                
                <div class="paragraph">
                    友賢實難，幸然後值。
                </div>
                
                <div class="paragraph">
                    不幸友愚，與無孰利。
                </div>
                
                <div class="paragraph">
                    諂笑傾辟，韜情晦實。
                </div>
                
                <div class="paragraph">
                    測心獻計，因隙投策。
                </div>
                
                <div class="paragraph">
                    口是腹非，面歌背泣。
                </div>
                
                <div class="paragraph">
                    友若此者，實繁孔多。
                </div>
                
                <div class="paragraph">
                    曷若不見，目清耳和。
                </div>
                
                <div class="paragraph">
                    我復告子，真友之實。
                </div>
                
                <div class="paragraph">
                    爾遵我言，友胡有竭。
                </div>
                
                <div class="paragraph">
                    人物雖殊，可友同焉。
                </div>
                
                <div class="paragraph">
                    賜爾以友，其名曰山。
                </div>
                
                <div class="paragraph">
                    居汝左右，在汝北焉。
                </div>
                
                <div class="paragraph">
                    端不汝去，澹兮絕言。
                </div>
                
                <div class="paragraph">
                    春麗夏繁，秋疏冬瘦。
                </div>
                
                <div class="paragraph">
                    霞霧融明，風馳雨驟。
                </div>
                
                <div class="paragraph">
                    孤楫橫奔，牢屯巧鏤。
                </div>
                
                <div class="paragraph">
                    傲岸軒昂，清華潤秀。
                </div>
                
                <div class="paragraph">
                    對食臨眠，排堂入牖。
                </div>
                
                <div class="paragraph">
                    效技汝前，雖勞不疚。
                </div>
                
                <div class="paragraph">
                    山有佳泉，多灌爾囿。
                </div>
                
                <div class="paragraph">
                    歷石懸空，泠泠清漱。
                </div>
                
                <div class="paragraph">
                    如聞妙音，濯煩浴垢。
                </div>
                
                <div class="paragraph">
                    不猶愈乎，卑議庸讀。
                </div>
                
                <div class="paragraph">
                    過耳增懣，入心善煩者乎。
                </div>
                
                <div class="paragraph">
                    山有修竹，汝園是植。
                </div>
                
                <div class="paragraph">
                    靜麗明鮮，端虛正直。
                </div>
                
                <div class="paragraph">
                    如彼正人，揚言發色。
                </div>
                
                <div class="paragraph">
                    微風散碧，宵月鏤白。
                </div>
                
                <div class="paragraph">
                    不猶愈乎，市兒塵顔。
                </div>
                
                <div class="paragraph">
                    敧眉鼓吻，佞笑浮言。
                </div>
                
                <div class="paragraph">
                    工爲媚悅，善佞曲拳者乎。
                </div>
                
                <div class="paragraph">
                    山有喬木，聳立而峙。
                </div>
                
                <div class="paragraph">
                    端無媚姿，若對正士。
                </div>
                
                <div class="paragraph">
                    障雨蔽暍，千人所芘。
                </div>
                
                <div class="paragraph">
                    微飈披拂，吹奏竽籟。
                </div>
                
                <div class="paragraph">
                    不猶愈乎，蠕蠕鼠輩。
                </div>
                
                <div class="paragraph">
                    女黠兒嬌，奴趨妾拜者乎。
                </div>
                
                <div class="paragraph">
                    山有好鳥，清喉麗羽。
                </div>
                
                <div class="paragraph">
                    引嘯長鳴，羣呼迭語。
                </div>
                
                <div class="paragraph">
                    夜管風弦，哀簧怨柱。
                </div>
                
                <div class="paragraph">
                    不猶愈乎，巷歌里舞。
                </div>
                
                <div class="paragraph">
                    促縮跳梁，顛妖淫污。
                </div>
                
                <div class="paragraph">
                    父子不施，棄禮忘數者乎。
                </div>
                
                <div class="paragraph">
                    如前實繁，言胡可殫。
                </div>
                
                <div class="paragraph">
                    汝與之樂，右攀左援。
                </div>
                
                <div class="paragraph">
                    曷爲孑孑，寤寐嗟歎。
                </div>
                
                <div class="paragraph">
                    張子再拜，受言永懷。
                </div>
                
                <div class="paragraph">
                    解累亡憂，心通志開。
                </div>
                
                <div class="paragraph">
                    高山巖巖，流水潺潺。
                </div>
                
                <div class="paragraph">
                    竹茂木翹，鳥鳴琅然。
                </div>
                
                <div class="paragraph">
                    如前夷齊，而後閔顔。
                </div>
                
                <div class="paragraph">
                    吾何爲乎，浩然其間。
                </div>
                
        </div>
    </div>
</body>

</html>