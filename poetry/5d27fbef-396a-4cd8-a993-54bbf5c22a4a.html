<!DOCTYPE html>
<html>

<head>
    <title>
        送常德教趙君
    </title>
    <meta name="keywords" content="送常德教趙君 -- 方回">
    <meta name="description" content="送常德教趙君 -- 方回">
    <meta property="og:title" content="送常德教趙君">
    <meta property="og:url" content="https://vwood.xyz/poetry/5d27fbef-396a-4cd8-a993-54bbf5c22a4a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送常德教趙君
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    岳陽州城危樓前，無地但有水與天。
                </div>
                
                <div class="paragraph">
                    一點之青惟君山，四顧洶湧心茫然。
                </div>
                
                <div class="paragraph">
                    吾嘗北風吹湖船，飛過洞庭一日間。
                </div>
                
                <div class="paragraph">
                    高桅一昂摩日邊，及其一低如沉淵。
                </div>
                
                <div class="paragraph">
                    竈不可炊薪不燃，躍出釜水如盆翻。
                </div>
                
                <div class="paragraph">
                    神驚魄裭乾坤顛，江豚出沒蛟鼉掀。
                </div>
                
                <div class="paragraph">
                    小兒號啼大人眠，貓嘔狗吐流腥涎。
                </div>
                
                <div class="paragraph">
                    饑僵渴仆三不餐，自曉至昏縮若拳。
                </div>
                
                <div class="paragraph">
                    始從武口入武川，然後相賀性命完。
                </div>
                
                <div class="paragraph">
                    龍陽縣西百丈牽，古鼎大鎮控羣蠻。
                </div>
                
                <div class="paragraph">
                    丹砂水銀充市廛，千機織錦綠紅鮮。
                </div>
                
                <div class="paragraph">
                    北上江陵通襄樊，南接長沙衡岳連。
                </div>
                
                <div class="paragraph">
                    陶淵明記桃花源，訪尋遺跡揚吾鞭。
                </div>
                
                <div class="paragraph">
                    長松巨柏萬且千，近人不畏猨猱懸。
                </div>
                
                <div class="paragraph">
                    琴床藥爐濺瀑泉，白髪道士如神仙。
                </div>
                
                <div class="paragraph">
                    尺許大字鐵屈盤，吾詩頗奇留刊鎸。
                </div>
                
                <div class="paragraph">
                    此事一往四十年，至今夜猶夢湘沅。
                </div>
                
                <div class="paragraph">
                    隆準雲孫腹便便，昔者金門班鷺鴛。
                </div>
                
                <div class="paragraph">
                    胡爲近亦寒無氈，屑往芹宮專冷官。
                </div>
                
                <div class="paragraph">
                    略有廩粟有俸錢，飯雖不足聊粥饘。
                </div>
                
                <div class="paragraph">
                    風雅之後聞屈原，千古哀怨離騷傳。
                </div>
                
                <div class="paragraph">
                    惟楚有材實多賢，幸爲人師何憾旃。
                </div>
                
                <div class="paragraph">
                    坎流叵測行止難，或逆而泝順而沿。
                </div>
                
                <div class="paragraph">
                    可不隨機信天緣，竹枝歌聲宮商宣。
                </div>
                
                <div class="paragraph">
                    木奴洲畔饒風煙，三年當有詩千篇。
                </div>
                
        </div>
    </div>
</body>

</html>