<!DOCTYPE html>
<html>

<head>
    <title>
        瓊花歌
    </title>
    <meta name="keywords" content="瓊花歌 -- 徐積">
    <meta name="description" content="瓊花歌 -- 徐積">
    <meta property="og:title" content="瓊花歌">
    <meta property="og:url" content="https://vwood.xyz/poetry/466fab94-189d-4577-9cd2-20ee669b00e2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            瓊花歌
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    春皇自厭花多紅，欲得花顔如玉容。
                </div>
                
                <div class="paragraph">
                    春皇青女深相得，先教斂與秋霜色。
                </div>
                
                <div class="paragraph">
                    乃有雪月供光，星榆獻白，艑量銀漢琉璃濕。
                </div>
                
                <div class="paragraph">
                    人閒美玉搗作灰，荆山崑山鬼神泣。
                </div>
                
                <div class="paragraph">
                    天上有人名玉女，投壺之外能爲素。
                </div>
                
                <div class="paragraph">
                    姑射神人解種花，先須此物爲根芽。
                </div>
                
                <div class="paragraph">
                    天罅地竅掬精粹，蟾身驪頷偷光華。
                </div>
                
                <div class="paragraph">
                    其時正是天地交，二氣上下陰陽調。
                </div>
                
                <div class="paragraph">
                    此花孕育得其正，其閒邪氣無纖毫。
                </div>
                
                <div class="paragraph">
                    所以其色爲正色，出乎其類拔乎萃。
                </div>
                
                <div class="paragraph">
                    一如君子有諸內，粹然其色見於外。
                </div>
                
                <div class="paragraph">
                    三月將盡四月前，百花開盡春蕭然。
                </div>
                
                <div class="paragraph">
                    揚州日暖花開未，春香不動花房閉。
                </div>
                
                <div class="paragraph">
                    仙掌秋高玉露濃，蛟人泣下珠璣碎。
                </div>
                
                <div class="paragraph">
                    黄鸝本是花中客，啼盡好聲求不得。
                </div>
                
                <div class="paragraph">
                    春皇費盡養花心，春風使盡開花力。
                </div>
                
                <div class="paragraph">
                    春歸鶑去花始開，誰人放出深閨來。
                </div>
                
                <div class="paragraph">
                    唐家天子太平時，太真浴罷華清池。
                </div>
                
                <div class="paragraph">
                    紅裳繡袂厭君眼，更作地仙披羽衣。
                </div>
                
                <div class="paragraph">
                    麻姑睡起蓬萊島，風吹玉面秋天曉。
                </div>
                
                <div class="paragraph">
                    洛川女子能長生，水中肌骨成瑶瓊。
                </div>
                
                <div class="paragraph">
                    褒姒不見諸侯兵，盡日不笑如無情。
                </div>
                
                <div class="paragraph">
                    宋玉移家安在哉，東鄰不畫臙脂腮。
                </div>
                
                <div class="paragraph">
                    卓文君去成都速，錦衣金翠慵裝束。
                </div>
                
                <div class="paragraph">
                    吹簫客貌果何如，見說其人名弄玉。
                </div>
                
                <div class="paragraph">
                    若比此花俱不足，淫妖怪艷文之累。
                </div>
                
                <div class="paragraph">
                    一如婦人有賢德，不爲邪色辭正色。
                </div>
                
                <div class="paragraph">
                    孀居之女能自持，終身唯著大練衣。
                </div>
                
                <div class="paragraph">
                    又如正色立朝者，不以柔媚爲奸欺。
                </div>
                
                <div class="paragraph">
                    以此論之乃可重，人之不正將胡爲。
                </div>
                
                <div class="paragraph">
                    論德乃是花之傑，論色乃是花之絕。
                </div>
                
                <div class="paragraph">
                    洛陽花名古云好，看花須向揚州道。
                </div>
                
                <div class="paragraph">
                    君不見去年花下吹黑風，霹靂閃電搜玉龍。
                </div>
                
                <div class="paragraph">
                    此時半夜花光中，不覺屈曲蟠長虹。
                </div>
                
                <div class="paragraph">
                    又不聞天上琳琅樹，種在煙霞最深處。
                </div>
                
                <div class="paragraph">
                    白雲枝葉白玉英，此花莫是琳琅精。
                </div>
                
                <div class="paragraph">
                    此花愛圓不愛缺，一樹花開似明月。
                </div>
                
                <div class="paragraph">
                    襄王半夜指爲雲，謝女黄昏吟作雪。
                </div>
                
                <div class="paragraph">
                    杏花俗艷梨花粗，柳花細碎梅花疏。
                </div>
                
                <div class="paragraph">
                    桃花不正其容冶，牡丹不謹其體舒。
                </div>
                
                <div class="paragraph">
                    如此之類無足奇，此花之外更有誰。
                </div>
                
                <div class="paragraph">
                    世非紅紫不入眼，此花何用求人知。
                </div>
                
                <div class="paragraph">
                    詩人自與花相期，長告年年乞一枝。
                </div>
                
        </div>
    </div>
</body>

</html>