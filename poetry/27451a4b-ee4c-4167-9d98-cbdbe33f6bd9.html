<!DOCTYPE html>
<html>

<head>
    <title>
        壽襄閫
    </title>
    <meta name="keywords" content="壽襄閫 -- 李曾伯">
    <meta name="description" content="壽襄閫 -- 李曾伯">
    <meta property="og:title" content="壽襄閫">
    <meta property="og:url" content="https://vwood.xyz/poetry/27451a4b-ee4c-4167-9d98-cbdbe33f6bd9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            壽襄閫
        </h2>
        <div class="author"><a href="/author/8be64681-f518-457a-a6b0-3dc6cd6fc98c.html" title="李曾伯" target="_blank">
                李曾伯
            </a> (宋)
        </div>
        <div class="paragraphs">
            
                <div class="paragraph">
                    江南三月春事濃，人間處處熙東風。
                </div>
                
                <div class="paragraph">
                    山陰亭下羽觴舉，長安水邊簫鼓從。
                </div>
                
                <div class="paragraph">
                    衣冠酣燕太平久，干戈浸鈍鐵鉞朽。
                </div>
                
                <div class="paragraph">
                    神州風景雖慷慨，已付新亭一杯酒。
                </div>
                
                <div class="paragraph">
                    皇天佑宋當此時，乃眷疇作邦家基。
                </div>
                
                <div class="paragraph">
                    水晶宮裏毓奇瑞，翼日生此神仙姿。
                </div>
                
                <div class="paragraph">
                    平時功業在學術，治道邊防講明出。
                </div>
                
                <div class="paragraph">
                    遂將姬旦勤勞心，一洗吳人侈奢習。
                </div>
                
                <div class="paragraph">
                    襄陽自昔天下雄，形勢今處常蛇中。
                </div>
                
                <div class="paragraph">
                    彤弓玈矢自臨牧，輕裘緩带惟從容。
                </div>
                
                <div class="paragraph">
                    雞鳴而起夜無寐，切切安危以身繫。
                </div>
                
                <div class="paragraph">
                    四維盤石罔遺慮，千里毫釐尚深計。
                </div>
                
                <div class="paragraph">
                    一民未飽公足食，一兵尚寒公以衣。
                </div>
                
                <div class="paragraph">
                    蒼顔皓鬢已若瘠，黄童白叟人其嬉。
                </div>
                
                <div class="paragraph">
                    瞻言二十三郡國，根本其蕃頼封植。
                </div>
                
                <div class="paragraph">
                    農知奠枕士超距，豈但邊人戒生隙。
                </div>
                
                <div class="paragraph">
                    幾番河檄動漢關，折衝隨出精神間。
                </div>
                
                <div class="paragraph">
                    平淮既敵江漢盛，救邢況盡春秋難。
                </div>
                
                <div class="paragraph">
                    往時國未一興役，動以千金大農給。
                </div>
                
                <div class="paragraph">
                    自公邊用足幕府，不費中朝一毫力。
                </div>
                
                <div class="paragraph">
                    往時餽餉識調師，粟殆不及朞年支。
                </div>
                
                <div class="paragraph">
                    自公留屯上方略，粒米狼戾如京坻。
                </div>
                
                <div class="paragraph">
                    規模宏大有如此，古猶其難况今撽。
                </div>
                
                <div class="paragraph">
                    朝廷宿望四海重，中外先生一人耳。
                </div>
                
                <div class="paragraph">
                    我聞文正腹有百萬兵，西賊聞之心膽驚。
                </div>
                
                <div class="paragraph">
                    胸中武庫今十倍，一塵宜弗轒轀侵。
                </div>
                
                <div class="paragraph">
                    忠定昔年鎮全益，一信五年方做得。
                </div>
                
                <div class="paragraph">
                    况今終始一勤字，十年之間未嘗息。
                </div>
                
                <div class="paragraph">
                    噫嘻楚人申討無日休，越人生聚幾歲周。
                </div>
                
                <div class="paragraph">
                    規摹止俟機會至，社稷固頼封疆謀。
                </div>
                
                <div class="paragraph">
                    史毋比公僅羊杜，雅毋詠公止申甫。
                </div>
                
                <div class="paragraph">
                    昌唐安得十元吉，平蔡惟須一裴度。
                </div>
                
                <div class="paragraph">
                    黄扉紫闥深帝思，衮衣赤舄行公歸。
                </div>
                
                <div class="paragraph">
                    願公壽躬壽王國，牛馬下走亦作壽域之黔黎。
                </div>
                
        </div>
    </div>
</body>

</html>