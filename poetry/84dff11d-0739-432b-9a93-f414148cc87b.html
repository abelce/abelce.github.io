<!DOCTYPE html>
<html>

<head>
    <title>
        府尹王侍郎准制拜嶽因狀嵩高靈勝寄呈三十韻
    </title>
    <meta name="keywords" content="府尹王侍郎准制拜嶽因狀嵩高靈勝寄呈三十韻 -- 尉遲汾">
    <meta name="description" content="府尹王侍郎准制拜嶽因狀嵩高靈勝寄呈三十韻 -- 尉遲汾">
    <meta property="og:title" content="府尹王侍郎准制拜嶽因狀嵩高靈勝寄呈三十韻">
    <meta property="og:url" content="https://vwood.xyz/poetry/84dff11d-0739-432b-9a93-f414148cc87b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            府尹王侍郎准制拜嶽因狀嵩高靈勝寄呈三十韻
        </h2>
        <div class="author"><a href="/author/49e13e7a-e6ca-4ea8-b851-5cb6289ba315.html" title="尉遲汾" target="_blank">
                尉遲汾
            </a> (唐)
        </div>
        <div class="paragraphs">
            
                <div class="paragraph">
                    雄雄天之中，峻極聞維嵩。
                </div>
                
                <div class="paragraph">
                    作鎮盛標格，出雲爲雨風。
                </div>
                
                <div class="paragraph">
                    瑞時物不癘，順澤年多豐。
                </div>
                
                <div class="paragraph">
                    加高冠四方，視秩居三公。
                </div>
                
                <div class="paragraph">
                    明朝虔昭報，頒祀歲嚴恭。
                </div>
                
                <div class="paragraph">
                    署祝紆御札，詔賢導宸衷。
                </div>
                
                <div class="paragraph">
                    皇皇三川守，馨德清明躬。
                </div>
                
                <div class="paragraph">
                    肅徒奉蘭沐，竟夕玉華東。
                </div>
                
                <div class="paragraph">
                    星漢耿齋戶，松泉寒壽宮。
                </div>
                
                <div class="paragraph">
                    具修諒蠲吉，曙色猶葱曚。
                </div>
                
                <div class="paragraph">
                    端儀大圭立，興俛聲玲瓏。
                </div>
                
                <div class="paragraph">
                    挹瓚椒桂馥，奏金巖壑空。
                </div>
                
                <div class="paragraph">
                    靈歆若有荅，彷彿傳祝工。
                </div>
                
                <div class="paragraph">
                    卒事不遑偃，勝奇紛四叢。
                </div>
                
                <div class="paragraph">
                    朝霞破靈嶂，錯落間蒼紅。
                </div>
                
                <div class="paragraph">
                    動息形似蟻，玄黃氣如籠。
                </div>
                
                <div class="paragraph">
                    奔傾千萬狀，羣嶽安比崇。
                </div>
                
                <div class="paragraph">
                    日月襟袖捧，人天道路通。
                </div>
                
                <div class="paragraph">
                    冥搜必殫竭，躋覽忘崎穹。
                </div>
                
                <div class="paragraph">
                    踏翠徧諸剎，趣綿步難終。
                </div>
                
                <div class="paragraph">
                    浮丘仙袂接，謝公屐齒窮。
                </div>
                
                <div class="paragraph">
                    龍潭應下瞰，九曲當駭容。
                </div>
                
                <div class="paragraph">
                    龍門計東豁，三臺有何蹤。
                </div>
                
                <div class="paragraph">
                    金象語奚應，玉人光想融。
                </div>
                
                <div class="paragraph">
                    瑤漿與石髓，清骨宜遭逢。
                </div>
                
                <div class="paragraph">
                    況是降神處，跡惟申甫同。
                </div>
                
                <div class="paragraph">
                    周翰已洽論，伊衡亦期功。
                </div>
                
                <div class="paragraph">
                    誠富東山興，須陟中台庸。
                </div>
                
                <div class="paragraph">
                    勉促旋騑軨，未可戀雲松。
                </div>
                
                <div class="paragraph">
                    散材事即異，期爲卜一峰。
                </div>
                
        </div>
    </div>
</body>

</html>