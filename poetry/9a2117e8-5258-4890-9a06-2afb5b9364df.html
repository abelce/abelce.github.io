<!DOCTYPE html>
<html>

<head>
    <title>
        送別周憲使
    </title>
    <meta name="keywords" content="送別周憲使 -- 程公許">
    <meta name="description" content="送別周憲使 -- 程公許">
    <meta property="og:title" content="送別周憲使">
    <meta property="og:url" content="https://vwood.xyz/poetry/9a2117e8-5258-4890-9a06-2afb5b9364df.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送別周憲使
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    春風浩蕩龍泓口，逢逢船鼓驚雷吼。
                </div>
                
                <div class="paragraph">
                    皇華使者捧徵書，萬里飛帆上南斗。
                </div>
                
                <div class="paragraph">
                    岷峨上下十六城，後先持節知幾人。
                </div>
                
                <div class="paragraph">
                    公來非爭赫赫名，止水何曾風浪生。
                </div>
                
                <div class="paragraph">
                    腕裏權衡一丹筆，與天通處惟欽恤。
                </div>
                
                <div class="paragraph">
                    孰知疾惡有剛腸，乃似霜空鷹隼擊。
                </div>
                
                <div class="paragraph">
                    撓之不濁澄不清，渠自好醜吾何心。
                </div>
                
                <div class="paragraph">
                    蔽以一言仁者勇，嗜欲淺者天機深。
                </div>
                
                <div class="paragraph">
                    疇昔聲華塞穹壤，旰食遥知渴忠讜。
                </div>
                
                <div class="paragraph">
                    紛紛鰍鱔困掇拾，縱壑之鱗多漏網。
                </div>
                
                <div class="paragraph">
                    公歸便合橫南床，或袖諫紙朝明光。
                </div>
                
                <div class="paragraph">
                    好將外臺督姦手，鋤却廿年荆棘荒。
                </div>
                
                <div class="paragraph">
                    功名時來寧我貸，不朽之傳軒冕外。
                </div>
                
                <div class="paragraph">
                    攬轡埋輪自一時，至今日月炳前載。
                </div>
                
                <div class="paragraph">
                    才踈意廣一腐儒，青冥倚公借吹噓。
                </div>
                
                <div class="paragraph">
                    病卧錦江八十日，出門搔首空踟躕。
                </div>
                
                <div class="paragraph">
                    西南望遠長安日，寒雋陸沉幾千百。
                </div>
                
                <div class="paragraph">
                    乞與開陳政事堂，更把夾囊細收拾。
                </div>
                
                <div class="paragraph">
                    軍興料須色目繁，師老力屈民煩冤。
                </div>
                
                <div class="paragraph">
                    養疽一朝思潰裂，廟謀得不憂本根。
                </div>
                
                <div class="paragraph">
                    三年福星耀參井，愛士如渴民如命。
                </div>
                
                <div class="paragraph">
                    只今歸覲太微庭，勿忘棠郊日延頸。
                </div>
                
                <div class="paragraph">
                    腐儒州縣甘浮沉，骯髒羞作附驥蠅。
                </div>
                
                <div class="paragraph">
                    佇公入和南風琴，磨崖大書頌中興。
                </div>
                
        </div>
    </div>
</body>

</html>