<!DOCTYPE html>
<html>

<head>
    <title>
        五哀詩 故尚書兵部侍郎琅琊王公
    </title>
    <meta name="keywords" content="五哀詩 故尚書兵部侍郎琅琊王公 -- 王禹偁">
    <meta name="description" content="五哀詩 故尚書兵部侍郎琅琊王公 -- 王禹偁">
    <meta property="og:title" content="五哀詩 故尚書兵部侍郎琅琊王公">
    <meta property="og:url" content="https://vwood.xyz/poetry/27688100-49c8-40a6-bc7d-fcbaa4db82ee.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            五哀詩 故尚書兵部侍郎琅琊王公
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    琅琊名父子，少孤起徒步。
                </div>
                
                <div class="paragraph">
                    贄謁桑魏公，藻鑑非易與。
                </div>
                
                <div class="paragraph">
                    撫頂久歎惜，王楊許爲伍。
                </div>
                
                <div class="paragraph">
                    諸侯取爲官，佐幕大名府。
                </div>
                
                <div class="paragraph">
                    主帥杜重威，功大心跋扈。
                </div>
                
                <div class="paragraph">
                    天驥被縶維，神龜罹網罟。
                </div>
                
                <div class="paragraph">
                    六師薄孤壘，三面開生路。
                </div>
                
                <div class="paragraph">
                    主人既釋放，賓筵因詿誤。
                </div>
                
                <div class="paragraph">
                    逼脅本非辜，貶謫尋不赴。
                </div>
                
                <div class="paragraph">
                    折腰紆墨綬，搨翼久未舉。
                </div>
                
                <div class="paragraph">
                    梁竦耻州縣，長卿有辭賦。
                </div>
                
                <div class="paragraph">
                    裏行旌邑政，柱史登朝序。
                </div>
                
                <div class="paragraph">
                    抨彈志不樂，潤色才有素。
                </div>
                
                <div class="paragraph">
                    錦窠應列宿，星垣吟藥樹。
                </div>
                
                <div class="paragraph">
                    丹青生帝典，金玉鏗王度。
                </div>
                
                <div class="paragraph">
                    東觀秉直筆，南宮司貢部。
                </div>
                
                <div class="paragraph">
                    時英萃門下，藹藹騰嘉譽。
                </div>
                
                <div class="paragraph">
                    鵬掀六月風，豹蔚七日霧。
                </div>
                
                <div class="paragraph">
                    多才同列忌，嫉惡姦人怒。
                </div>
                
                <div class="paragraph">
                    排斥屢專城，織羅仍典午。
                </div>
                
                <div class="paragraph">
                    名宦頗流離，衣食常貧窶。
                </div>
                
                <div class="paragraph">
                    文明起代邸，振拔非不遇。
                </div>
                
                <div class="paragraph">
                    紫微雖正拜，白髮已遲暮。
                </div>
                
                <div class="paragraph">
                    史魚直有遺，棖也剛不吐。
                </div>
                
                <div class="paragraph">
                    非才占清列，志欲投兕虎。
                </div>
                
                <div class="paragraph">
                    英俊在草萊，力能生翅羽。
                </div>
                
                <div class="paragraph">
                    毀譽兩無私，華衮間蕭斧。
                </div>
                
                <div class="paragraph">
                    掌選循故實，尹京恥鉤距。
                </div>
                
                <div class="paragraph">
                    名位僅三事，疾瘵嬰二豎。
                </div>
                
                <div class="paragraph">
                    告滿拜貳卿，君恩慰沉痼。
                </div>
                
                <div class="paragraph">
                    終見哲人萎，蕭蕭空壠墓。
                </div>
                
                <div class="paragraph">
                    鯉庭有令嗣，鳳閣登仙署。
                </div>
                
                <div class="paragraph">
                    兩制列門生，九原應自許。
                </div>
                
                <div class="paragraph">
                    蒼蒼猶足信，吾道似有訴。
                </div>
                
                <div class="paragraph">
                    餘慶在子孫，明明深可據。
                </div>
                
        </div>
    </div>
</body>

</html>