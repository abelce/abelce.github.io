<!DOCTYPE html>
<html>

<head>
    <title>
        奉和象之夜飲之什
    </title>
    <meta name="keywords" content="奉和象之夜飲之什 -- 韓維">
    <meta name="description" content="奉和象之夜飲之什 -- 韓維">
    <meta property="og:title" content="奉和象之夜飲之什">
    <meta property="og:url" content="https://vwood.xyz/poetry/de8c118e-c33f-4a2c-8588-fa85bb20f868.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉和象之夜飲之什
        </h2>
        <div class="author"><a href="/author/f5ae6015-57a2-4dda-b585-53e49e29ad68.html" title="韓維" target="_blank">
                韓維
            </a> (宋)
        </div>
        <div class="paragraphs">
            
                <div class="paragraph">
                    淫陰泄爲雨，十日瀉不停。
                </div>
                
                <div class="paragraph">
                    蓬蒿長四壁，濁潦流縱橫。
                </div>
                
                <div class="paragraph">
                    嗷嗷鶴群遊，閣閣蛙亂鳴。
                </div>
                
                <div class="paragraph">
                    端居積幽抱，沈鬰久未平。
                </div>
                
                <div class="paragraph">
                    是時俯幾望，月魄嚮已盈。
                </div>
                
                <div class="paragraph">
                    浮雲失四顧，孤輪午亭亭。
                </div>
                
                <div class="paragraph">
                    微風濯炎熱，衣巾凜餘清。
                </div>
                
                <div class="paragraph">
                    起我不暇懶，超遥步前庭。
                </div>
                
                <div class="paragraph">
                    煩憂忽以去，曠如出幽囹。
                </div>
                
                <div class="paragraph">
                    顧謂汝妻子，速具煎炮烹。
                </div>
                
                <div class="paragraph">
                    同里四五人，予期得邀迎。
                </div>
                
                <div class="paragraph">
                    隨時具蔬果，飣餖甘與青。
                </div>
                
                <div class="paragraph">
                    雖無水陸珍，亦足侑杯觥。
                </div>
                
                <div class="paragraph">
                    所期在乘興，豈問多品名。
                </div>
                
                <div class="paragraph">
                    諸君於我厚，匪貌實以情。
                </div>
                
                <div class="paragraph">
                    從容談笑間，蕩不見府城。
                </div>
                
                <div class="paragraph">
                    肴來必虛反，觴至無留行。
                </div>
                
                <div class="paragraph">
                    豈惟清言勝，或以善謔并。
                </div>
                
                <div class="paragraph">
                    高風揖巢許，曠論齊殤彭。
                </div>
                
                <div class="paragraph">
                    不知軒冕貴，直以道義榮。
                </div>
                
                <div class="paragraph">
                    置身豈非德，撫事臨若驚。
                </div>
                
                <div class="paragraph">
                    上天作陰沴，降水災吾氓。
                </div>
                
                <div class="paragraph">
                    芒芒郊野外，浩若翻滄溟。
                </div>
                
                <div class="paragraph">
                    垣廬隨波盡，稼穡安有成。
                </div>
                
                <div class="paragraph">
                    所聞此害廣，郡國多所更。
                </div>
                
                <div class="paragraph">
                    吾君急病民，定見寬稅征。
                </div>
                
                <div class="paragraph">
                    囷廩無蓋藏，何以活鰥𡞦。
                </div>
                
                <div class="paragraph">
                    我曾不足恤，方以口腹營。
                </div>
                
                <div class="paragraph">
                    念始昔從學，潛心於六經。
                </div>
                
                <div class="paragraph">
                    頗知聖人道，要在及蒼生。
                </div>
                
                <div class="paragraph">
                    胡爲取自足，而不惟其贏。
                </div>
                
                <div class="paragraph">
                    頑然度歲月，如蛙守坳泓。
                </div>
                
                <div class="paragraph">
                    中而復自思，此其義所寧。
                </div>
                
                <div class="paragraph">
                    聖朝盛搜拔，列位羅群英。
                </div>
                
                <div class="paragraph">
                    晨興朝國門，冠蓋多於星。
                </div>
                
                <div class="paragraph">
                    呈材必夔稷，抗議皆顛閎。
                </div>
                
                <div class="paragraph">
                    雙鳬與乘雁，未足關重輕。
                </div>
                
                <div class="paragraph">
                    奈何不自量，欲以愚自呈。
                </div>
                
                <div class="paragraph">
                    退之亦有云，其猶進狶苓。
                </div>
                
                <div class="paragraph">
                    不如且飲酒，茲事未易評。
                </div>
                
        </div>
    </div>
</body>

</html>