<!DOCTYPE html>
<html>

<head>
    <title>
        遊開化寺
    </title>
    <meta name="keywords" content="遊開化寺 -- 韓琦">
    <meta name="description" content="遊開化寺 -- 韓琦">
    <meta property="og:title" content="遊開化寺">
    <meta property="og:url" content="https://vwood.xyz/poetry/5723d265-9ecc-4e18-82e4-c17d9383be14.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遊開化寺
        </h2>
        <div class="author"><a href="/author/26be0d4e-aad4-4e0d-b376-769b26c3e3c5.html" title="韓琦" target="_blank">
                韓琦
            </a> (宋)
        </div>
        <div class="paragraphs">
            
                <div class="paragraph">
                    開化得勝地，崇侈何代作。
                </div>
                
                <div class="paragraph">
                    全山鑱佛身，萬木亙高閣。
                </div>
                
                <div class="paragraph">
                    突然數百尺，較力陋禹鑿。
                </div>
                
                <div class="paragraph">
                    峰巒翠環合，與寺爲郛郭。
                </div>
                
                <div class="paragraph">
                    煙霞無四時，爲我張幄幙。
                </div>
                
                <div class="paragraph">
                    飛泉乘空來，直在庭砌落。
                </div>
                
                <div class="paragraph">
                    松柏森成行，鬭狀蛟龍惡。
                </div>
                
                <div class="paragraph">
                    如整萬人陣，偏伍不敢錯。
                </div>
                
                <div class="paragraph">
                    春芳難悉名，紅紫競灼灼。
                </div>
                
                <div class="paragraph">
                    點綴巖壁間，圖畫曾未若。
                </div>
                
                <div class="paragraph">
                    距城纔一舍，曠絕類霄堮。
                </div>
                
                <div class="paragraph">
                    噫吾何自勞，日窘吏事縛。
                </div>
                
                <div class="paragraph">
                    到官踰二朞，未克造林壑。
                </div>
                
                <div class="paragraph">
                    引疾得鄉邦，晝錦行遂著。
                </div>
                
                <div class="paragraph">
                    猛拋公几煩，不負真境約。
                </div>
                
                <div class="paragraph">
                    精廬始一登，百慮已澄擴。
                </div>
                
                <div class="paragraph">
                    徘徊延賓僚，開席盛燕酌。
                </div>
                
                <div class="paragraph">
                    歌留嶺上雲，吹亂風前鐸。
                </div>
                
                <div class="paragraph">
                    勿譏清賞累，粗繼東山樂。
                </div>
                
                <div class="paragraph">
                    數刻方暫歡，俄景忽西薄。
                </div>
                
                <div class="paragraph">
                    歸鞅下危岑，眷戀心欲却。
                </div>
                
                <div class="paragraph">
                    何處無林泉，隔閡牽寵爵。
                </div>
                
                <div class="paragraph">
                    終期報國家，功業效涓勺。
                </div>
                
                <div class="paragraph">
                    連露乞骸章，不待七十削。
                </div>
                
                <div class="paragraph">
                    歸來解朝紳，放意任衡霍。
                </div>
                
                <div class="paragraph">
                    超然出世紛，安步適沖漠。
                </div>
                
                <div class="paragraph">
                    山蔬充盤筵，村釀滿瓢杓。
                </div>
                
                <div class="paragraph">
                    吾壽此其全，何必不死藥。
                </div>
                
        </div>
    </div>
</body>

</html>