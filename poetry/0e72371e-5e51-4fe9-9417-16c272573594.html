<!DOCTYPE html>
<html>

<head>
    <title>
        井泥四十韻
    </title>
    <meta name="keywords" content="井泥四十韻 -- 李商隱">
    <meta name="description" content="井泥四十韻 -- 李商隱">
    <meta property="og:title" content="井泥四十韻">
    <meta property="og:url" content="https://vwood.xyz/poetry/0e72371e-5e51-4fe9-9417-16c272573594.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            井泥四十韻
        </h2>
        <div class="author"><a href="/author/bd7946b0-c804-4bd3-9e5f-662889d24617.html" title="李商隱" target="_blank">
                李商隱
            </a> (唐)
        </div>
        <div class="paragraphs">
            
                <div class="paragraph">
                    皇都依仁里，西北有高齋。
                </div>
                
                <div class="paragraph">
                    昨日主人氏，治井堂西陲。
                </div>
                
                <div class="paragraph">
                    工人三五輩，輦出土與泥。
                </div>
                
                <div class="paragraph">
                    到水不數尺，積共庭樹齊。
                </div>
                
                <div class="paragraph">
                    他日井甃畢，用土益作堤。
                </div>
                
                <div class="paragraph">
                    曲隨林掩映，繚以池周迴。
                </div>
                
                <div class="paragraph">
                    下去冥寞穴，上承雨露滋。
                </div>
                
                <div class="paragraph">
                    寄辭別地脉，因言謝泉扉。
                </div>
                
                <div class="paragraph">
                    升騰不自意，疇昔忽已乖。
                </div>
                
                <div class="paragraph">
                    伊余掉行鞅，行行來自西。
                </div>
                
                <div class="paragraph">
                    一日下馬到，此時芳草萋。
                </div>
                
                <div class="paragraph">
                    四面多好樹，旦暮雲霞姿。
                </div>
                
                <div class="paragraph">
                    晚落花滿地，幽鳥鳴何枝。
                </div>
                
                <div class="paragraph">
                    蘿幄既已薦，山樽亦可開。
                </div>
                
                <div class="paragraph">
                    待得孤月上，如與佳人來。
                </div>
                
                <div class="paragraph">
                    因茲感物理，惻愴平生懷。
                </div>
                
                <div class="paragraph">
                    茫茫此羣品，不定輪與蹄。
                </div>
                
                <div class="paragraph">
                    喜得舜可禪，不以瞽瞍疑。
                </div>
                
                <div class="paragraph">
                    禹竟代舜立，其父吁咈哉。
                </div>
                
                <div class="paragraph">
                    嬴氏幷六合，所來因不韋。
                </div>
                
                <div class="paragraph">
                    漢祖把左契，自言一布衣。
                </div>
                
                <div class="paragraph">
                    當塗佩國璽，本乃黃門攜。
                </div>
                
                <div class="paragraph">
                    長戟亂中原，何妨起戎氐。
                </div>
                
                <div class="paragraph">
                    不獨帝王耳，臣下亦如斯。
                </div>
                
                <div class="paragraph">
                    伊尹佐興王，不藉漢父資。
                </div>
                
                <div class="paragraph">
                    蟠溪老釣叟，坐爲周之師。
                </div>
                
                <div class="paragraph">
                    屠狗興販繒，突起定傾危。
                </div>
                
                <div class="paragraph">
                    長沙啓封土，豈是出程姬。
                </div>
                
                <div class="paragraph">
                    帝問主人翁，有自賣珠兒。
                </div>
                
                <div class="paragraph">
                    武昌昔男子，老苦爲人妻。
                </div>
                
                <div class="paragraph">
                    蜀王有遺魄，今在林中啼。
                </div>
                
                <div class="paragraph">
                    淮南雞舐藥，翻向雲中飛。
                </div>
                
                <div class="paragraph">
                    大鈞運羣有，難以一理推。
                </div>
                
                <div class="paragraph">
                    顧於冥冥內，爲問秉者誰。
                </div>
                
                <div class="paragraph">
                    我恐更萬世，此事愈云爲。
                </div>
                
                <div class="paragraph">
                    猛虎與雙翅，更以角副之。
                </div>
                
                <div class="paragraph">
                    鳳凰不五色，聯翼上雞棲。
                </div>
                
                <div class="paragraph">
                    我欲秉鈞者，朅來與我偕。
                </div>
                
                <div class="paragraph">
                    浮雲不相顧，寥泬誰爲梯。
                </div>
                
                <div class="paragraph">
                    悒怏夜將半，但歌井中泥。
                </div>
                
        </div>
    </div>
</body>

</html>