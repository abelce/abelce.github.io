<!DOCTYPE html>
<html>

<head>
    <title>
        和丘與權秘校咏寶寄林成之進士
    </title>
    <meta name="keywords" content="和丘與權秘校咏寶寄林成之進士 -- 蘇頌">
    <meta name="description" content="和丘與權秘校咏寶寄林成之進士 -- 蘇頌">
    <meta property="og:title" content="和丘與權秘校咏寶寄林成之進士">
    <meta property="og:url" content="https://vwood.xyz/poetry/73683988-213f-4ac8-912c-f170e76b3dd3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和丘與權秘校咏寶寄林成之進士
        </h2>
        <div class="author"><a href="/author/45097015-23f4-425a-83bb-e2e841d1a69b.html" title="蘇頌" target="_blank">
                蘇頌
            </a> (宋)
        </div>
        <div class="paragraphs">
            
                <div class="paragraph">
                    天下豈無寶，此寶常曠乏。
                </div>
                
                <div class="paragraph">
                    渾然肖天質，不與璆璠雜。
                </div>
                
                <div class="paragraph">
                    萬産蓄精粹，百靈常護押。
                </div>
                
                <div class="paragraph">
                    天王得而興，人事留豈盍。
                </div>
                
                <div class="paragraph">
                    問將安所施，邦國憑鎮壓。
                </div>
                
                <div class="paragraph">
                    問誰能爲售，靡物可酬答。
                </div>
                
                <div class="paragraph">
                    孰嗟道不行，將以補千衲。
                </div>
                
                <div class="paragraph">
                    孰憂大厦摧，用以支衆庘。
                </div>
                
                <div class="paragraph">
                    在昔夏及周，相繼登天榻。
                </div>
                
                <div class="paragraph">
                    搜索罄寰瀛，異物悉歸狎。
                </div>
                
                <div class="paragraph">
                    萬玉會諸塗，九鼎安於郟。
                </div>
                
                <div class="paragraph">
                    人神爲交歡，海嶽在呼欱。
                </div>
                
                <div class="paragraph">
                    無遠不奔趨，無强不折拉。
                </div>
                
                <div class="paragraph">
                    區區霸者君，猶能救收扱。
                </div>
                
                <div class="paragraph">
                    譬夫至音奏，所聽纔鞺鞳。
                </div>
                
                <div class="paragraph">
                    晉强由一戰，齊盛成九合。
                </div>
                
                <div class="paragraph">
                    小邦願輸幣，鄰境求盟歃。
                </div>
                
                <div class="paragraph">
                    至寶既見用，光價日以洽。
                </div>
                
                <div class="paragraph">
                    豈若秦與趙，爭璧相蹂踏。
                </div>
                
                <div class="paragraph">
                    其下數十代，交攻事矛甲。
                </div>
                
                <div class="paragraph">
                    用捨亦異道，盛衰勢相沓。
                </div>
                
                <div class="paragraph">
                    得之權綱震，失之基本塌。
                </div>
                
                <div class="paragraph">
                    吾君系皇統，威稜海隅匝。
                </div>
                
                <div class="paragraph">
                    大器固神扃，衆奇萃緹匣。
                </div>
                
                <div class="paragraph">
                    山瑰及海靈，盡獲諸羅罨。
                </div>
                
                <div class="paragraph">
                    揀金磧礫中，或不間砂鑞。
                </div>
                
                <div class="paragraph">
                    求珠淵泉底，或見取蠯蛤。
                </div>
                
                <div class="paragraph">
                    珉石尚珍藏，理寧斥珪玾。
                </div>
                
                <div class="paragraph">
                    其間偶棄遺，誠堪爲嗟𣢗。
                </div>
                
                <div class="paragraph">
                    或是選擇殊，非由道路狹。
                </div>
                
                <div class="paragraph">
                    淵哉二君言，相投予意恰。
                </div>
                
                <div class="paragraph">
                    誰能借其辯，九重貢君闔。
                </div>
                
                <div class="paragraph">
                    上以啟聰明，次以廣開納。
                </div>
                
                <div class="paragraph">
                    冀于涓塵中，收拾秘箱笈。
                </div>
                
                <div class="paragraph">
                    明時寧自疑，本無雙刖法。
                </div>
                
        </div>
    </div>
</body>

</html>