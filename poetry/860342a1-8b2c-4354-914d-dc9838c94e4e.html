<!DOCTYPE html>
<html>

<head>
    <title>
        宋頌
    </title>
    <meta name="keywords" content="宋頌 -- 趙湘">
    <meta name="description" content="宋頌 -- 趙湘">
    <meta property="og:title" content="宋頌">
    <meta property="og:url" content="https://vwood.xyz/poetry/860342a1-8b2c-4354-914d-dc9838c94e4e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            宋頌
        </h2>
        <div class="author"><a href="/author/594a046b-8ded-4904-920f-351e72c6f0a0.html" title="趙湘" target="_blank">
                趙湘
            </a> (宋)
        </div>
        <div class="paragraphs">
            
                <div class="paragraph">
                    九區混茫，皇天錫皇。
                </div>
                
                <div class="paragraph">
                    羲教農化，勛紀華彰。
                </div>
                
                <div class="paragraph">
                    繼華於禹，承禹於湯。
                </div>
                
                <div class="paragraph">
                    比於文武，逮其成康。
                </div>
                
                <div class="paragraph">
                    聖道攸傳，富壽無疆。
                </div>
                
                <div class="paragraph">
                    隋之棄仁，天命不常。
                </div>
                
                <div class="paragraph">
                    殱厥侈毒，祚歸巨唐。
                </div>
                
                <div class="paragraph">
                    唐孫復昏，蕩於四方。
                </div>
                
                <div class="paragraph">
                    民瘼其咨，逾於懷襄。
                </div>
                
                <div class="paragraph">
                    草創中間，崩析滋章。
                </div>
                
                <div class="paragraph">
                    割山裂川，國爲披猖。
                </div>
                
                <div class="paragraph">
                    氓不堪命，神恫其殃。
                </div>
                
                <div class="paragraph">
                    俾宋有圖，橫弛豎張。
                </div>
                
                <div class="paragraph">
                    日月五辰，齊其啟光。
                </div>
                
                <div class="paragraph">
                    實維太祖，肇基建邦。
                </div>
                
                <div class="paragraph">
                    有若有苗，逆命弗祥。
                </div>
                
                <div class="paragraph">
                    爰整其師，赫怒斯揚。
                </div>
                
                <div class="paragraph">
                    荆舒既貢，南海趨蹌。
                </div>
                
                <div class="paragraph">
                    庸蜀微盧，雖險無當。
                </div>
                
                <div class="paragraph">
                    惟爾曰夏，毒靡有流，民始克昌。
                </div>
                
                <div class="paragraph">
                    屢饑而饌，久渴而漿。
                </div>
                
                <div class="paragraph">
                    冰極授衣，暑煩降凉。
                </div>
                
                <div class="paragraph">
                    洎我聖君，傳葉振芳。
                </div>
                
                <div class="paragraph">
                    聖神仁明，浩浩汪汪。
                </div>
                
                <div class="paragraph">
                    吳人來王，并汾懾降。
                </div>
                
                <div class="paragraph">
                    服不以戎，鼓罔其鏜。
                </div>
                
                <div class="paragraph">
                    風雨攸暨，如禽集翔。
                </div>
                
                <div class="paragraph">
                    淳復天人，禮修夏商。
                </div>
                
                <div class="paragraph">
                    前正後直，左賢右良。
                </div>
                
                <div class="paragraph">
                    忠正並驅，回邪跼藏。
                </div>
                
                <div class="paragraph">
                    鰥恤寡矜，寇屏宄亡。
                </div>
                
                <div class="paragraph">
                    藥蒸石黎，法衡度量。
                </div>
                
                <div class="paragraph">
                    乃宅孝悌，乃謹序庠。
                </div>
                
                <div class="paragraph">
                    衣帛食肉，罔有攸傷。
                </div>
                
                <div class="paragraph">
                    關譏匪艱，什一靡龐。
                </div>
                
                <div class="paragraph">
                    雖有罟網，不罹汙潢。
                </div>
                
                <div class="paragraph">
                    雖有山林，不亂斧斨。
                </div>
                
                <div class="paragraph">
                    雖有權衡，民不以强。
                </div>
                
                <div class="paragraph">
                    雖有郛郭，民不以防。
                </div>
                
                <div class="paragraph">
                    宗廟既清，郊社甚莊。
                </div>
                
                <div class="paragraph">
                    品物爭瑞，史載交相。
                </div>
                
                <div class="paragraph">
                    未誥俗化，將時合蒼。
                </div>
                
                <div class="paragraph">
                    盈耳四海，但聞洋洋。
                </div>
                
                <div class="paragraph">
                    其雍其熙，無施無爲。
                </div>
                
                <div class="paragraph">
                    乾坤法之，治於垂衣。
                </div>
                
                <div class="paragraph">
                    蒙彼蚩蚩，不覺不知。
                </div>
                
                <div class="paragraph">
                    天下一致，夫何慮思。
                </div>
                
                <div class="paragraph">
                    清之浄之，平之泰之。
                </div>
                
                <div class="paragraph">
                    倏變於道，殊途同歸。
                </div>
                
                <div class="paragraph">
                    偉焉厥圖，本蕃益枝。
                </div>
                
                <div class="paragraph">
                    百世之後，實流其奇。
                </div>
                
                <div class="paragraph">
                    史官既良，康哉具書。
                </div>
                
                <div class="paragraph">
                    古有吉甫，爲宣王詩。
                </div>
                
                <div class="paragraph">
                    是故臣湘，作夫頌辭。
                </div>
                
                <div class="paragraph">
                    聖德形容，神明告茲。
                </div>
                
                <div class="paragraph">
                    狂斐恐慴，少頌史遺。
                </div>
                
        </div>
    </div>
</body>

</html>