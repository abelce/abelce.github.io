<!DOCTYPE html>
<html>

<head>
    <title>
        擊壤歌
    </title>
    <meta name="keywords" content="擊壤歌 -- 柴元彪">
    <meta name="description" content="擊壤歌 -- 柴元彪">
    <meta property="og:title" content="擊壤歌">
    <meta property="og:url" content="https://vwood.xyz/poetry/7ea1e2de-adb7-4ba3-bb3f-197aa32ef98f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            擊壤歌
        </h2>
        <div class="author"><a href="/author/f3058956-834b-430f-87f4-2c0445648df9.html" title="柴元彪" target="_blank">
                柴元彪
            </a> (宋)
        </div>
        <div class="paragraphs">
            
                <div class="paragraph">
                    擊壤歌，擊壤歌，仰觀俯察如吾何。
                </div>
                
                <div class="paragraph">
                    西海摩月鏡，東海弄日珠。
                </div>
                
                <div class="paragraph">
                    一聲長嘯天地老，請君聽我歌何如。
                </div>
                
                <div class="paragraph">
                    君不見丹溪牧羊兒，服苓餐松入金華。
                </div>
                
                <div class="paragraph">
                    又不見武陵捕魚者，艤舟綠岸訪桃花。
                </div>
                
                <div class="paragraph">
                    高人一去世運傾，或者附勢類饑鷹。
                </div>
                
                <div class="paragraph">
                    况是東方天未白，非雞之鳴蒼蠅聲。
                </div>
                
                <div class="paragraph">
                    朝集金張暮許史，蠛蠓鏡裏寄死生。
                </div>
                
                <div class="paragraph">
                    犀渠象弧諧時好，干將鏌鋣埋豐城。
                </div>
                
                <div class="paragraph">
                    失固不足悲，得亦不足驚。
                </div>
                
                <div class="paragraph">
                    秋花落後春花發，世間何物無枯榮。
                </div>
                
                <div class="paragraph">
                    十年漂泊到如今，一窮殆盡猿投林。
                </div>
                
                <div class="paragraph">
                    平生舒卷雲無心，儀舌縱存甘喑喑。
                </div>
                
                <div class="paragraph">
                    噫吁嘻！豪豬靴，青兕裘，一談笑頃即封侯。
                </div>
                
                <div class="paragraph">
                    後魚纔得泣前魚，予之非恩奪非讎。
                </div>
                
                <div class="paragraph">
                    眼前富貴須年少，吾將老矣行且休。
                </div>
                
                <div class="paragraph">
                    休休休，俯視八尺軀，滄海渺一粟。
                </div>
                
                <div class="paragraph">
                    憶昔垂九齡，牽衣覓李栗。
                </div>
                
                <div class="paragraph">
                    回頭華髮何蕭蕭，百年光陰如轉燭。
                </div>
                
                <div class="paragraph">
                    乃歌曰：不編茅兮住白雲，不脫蓑兮卧黄犢。
                </div>
                
                <div class="paragraph">
                    仰天拊缶兮呼烏烏，手持鴟夷兮薦醽醁。
                </div>
                
                <div class="paragraph">
                    乃賡載歌曰：招夷齊兮採薇，拉園綺兮茹芝。
                </div>
                
                <div class="paragraph">
                    折簡子陵兮羊裘披，移文靈均兮佩瓊枝。
                </div>
                
                <div class="paragraph">
                    敢問諸君若處廟廊時，食前方丈、侍妾數百得志爲之而弗爲。
                </div>
                
        </div>
    </div>
</body>

</html>