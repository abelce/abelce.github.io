<!DOCTYPE html>
<html>

<head>
    <title>
        梅口遣興
    </title>
    <meta name="keywords" content="梅口遣興 -- 蘇泂">
    <meta name="description" content="梅口遣興 -- 蘇泂">
    <meta property="og:title" content="梅口遣興">
    <meta property="og:url" content="https://vwood.xyz/poetry/721bb7d5-ba25-482c-a781-9b12bda5874d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            梅口遣興
        </h2>
        <div class="author"><a href="/author/2ea43041-3b9b-429e-8812-d7b9dac4bcb9.html" title="蘇泂" target="_blank">
                蘇泂
            </a> (宋)
        </div>
        <div class="paragraphs">
            
                <div class="paragraph">
                    屏迹甘衡陋，馳書捷置郵。
                </div>
                
                <div class="paragraph">
                    繫匏成潦倒，行李當嬉遊。
                </div>
                
                <div class="paragraph">
                    偶往無前約，明知不自由。
                </div>
                
                <div class="paragraph">
                    米鹽嗔婦問，書劍惜兒留。
                </div>
                
                <div class="paragraph">
                    頗涉湖堤遠，旋驚野店稠。
                </div>
                
                <div class="paragraph">
                    小梅溪側寺，疎柳驛邊樓。
                </div>
                
                <div class="paragraph">
                    放燒催青入，瞻山揭翠流。
                </div>
                
                <div class="paragraph">
                    鷄籠從勢卓，獅卧得形脩。
                </div>
                
                <div class="paragraph">
                    花面施家說，碑顔蠡廟修。
                </div>
                
                <div class="paragraph">
                    池冰魚附藻，縣早肉垂鈎。
                </div>
                
                <div class="paragraph">
                    短景中俄昃，孤煙散復收。
                </div>
                
                <div class="paragraph">
                    數鳬將子出，一鴈落聲幽。
                </div>
                
                <div class="paragraph">
                    古怪藤妨瓦，灣碕石礙輈。
                </div>
                
                <div class="paragraph">
                    度危還借步，揭淺更呼舟。
                </div>
                
                <div class="paragraph">
                    栗大封懸屋，萁香炒貯甌。
                </div>
                
                <div class="paragraph">
                    氣豪紛敺擊，博負幾喧啾。
                </div>
                
                <div class="paragraph">
                    月與星偕隠，雲將雪共謀。
                </div>
                
                <div class="paragraph">
                    拾岩乾窸窣，汲澗冷颼飀。
                </div>
                
                <div class="paragraph">
                    少飯粞爲食，無衣紙作裘。
                </div>
                
                <div class="paragraph">
                    楮艱錢愈瘦，吏墨政仍偷。
                </div>
                
                <div class="paragraph">
                    橋幻僧伽佛，桁傳嶺海囚。
                </div>
                
                <div class="paragraph">
                    舞儺羣畫鬼，唱牧和村謳。
                </div>
                
                <div class="paragraph">
                    飣坐初嘗蠘，比鄰遞解牛。
                </div>
                
                <div class="paragraph">
                    門符矜鷙詭，館泊佐倡優。
                </div>
                
                <div class="paragraph">
                    麥種稀稀糝，機羅軋軋抽。
                </div>
                
                <div class="paragraph">
                    謝媒茶褐襖，迎婦柿紅箇。
                </div>
                
                <div class="paragraph">
                    酒味輕疑水，泥途滑過油。
                </div>
                
                <div class="paragraph">
                    騎都應赴祿，輿哭定包憂。
                </div>
                
                <div class="paragraph">
                    稍稍更墟市，迢迢隔坂丘。
                </div>
                
                <div class="paragraph">
                    土風隨變易，人語欠溫柔。
                </div>
                
                <div class="paragraph">
                    倚伏時皆有，文章理亦猶。
                </div>
                
                <div class="paragraph">
                    本原天意覺，去就物情求。
                </div>
                
                <div class="paragraph">
                    叔世誰青眼，當年早白頭。
                </div>
                
                <div class="paragraph">
                    生涯潘令拙，旅次庾郎愁。
                </div>
                
                <div class="paragraph">
                    詩好霜侵鬢，談高雪在喉。
                </div>
                
                <div class="paragraph">
                    極思閑似垛，只合懶於鳩。
                </div>
                
                <div class="paragraph">
                    命豈奔波注，官知老病休。
                </div>
                
                <div class="paragraph">
                    漫云予有罪，寡信彼堪羞。
                </div>
                
                <div class="paragraph">
                    久矣鷗盟杜，居然蝶夢周。
                </div>
                
                <div class="paragraph">
                    詰朝纔婺女，曷日到衢州。
                </div>
                
        </div>
    </div>
</body>

</html>