<!DOCTYPE html>
<html>

<head>
    <title>
        瀧吏
    </title>
    <meta name="keywords" content="瀧吏 -- 韓愈">
    <meta name="description" content="瀧吏 -- 韓愈">
    <meta property="og:title" content="瀧吏">
    <meta property="og:url" content="https://vwood.xyz/poetry/0c64e90a-e3b5-4c13-88fd-26175db6d295.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            瀧吏
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    南行逾六旬，始下昌樂瀧。
                </div>
                
                <div class="paragraph">
                    險惡不可狀，船石相舂撞。
                </div>
                
                <div class="paragraph">
                    往問瀧頭吏，潮州尚幾里。
                </div>
                
                <div class="paragraph">
                    行當何時到，土風復何似。
                </div>
                
                <div class="paragraph">
                    瀧吏垂手笑，官何問之愚。
                </div>
                
                <div class="paragraph">
                    譬官居京邑，何由知東吳。
                </div>
                
                <div class="paragraph">
                    東吳遊宦鄉，官知自有由。
                </div>
                
                <div class="paragraph">
                    潮州底處所，有罪乃竄流。
                </div>
                
                <div class="paragraph">
                    儂幸無負犯，何由到而知。
                </div>
                
                <div class="paragraph">
                    官今行自到，那遽妄問爲。
                </div>
                
                <div class="paragraph">
                    不虞卒見困，汗出媿且駭。
                </div>
                
                <div class="paragraph">
                    吏曰聊戲官，儂嘗使往罷。
                </div>
                
                <div class="paragraph">
                    嶺南大抵同，官去道苦遼。
                </div>
                
                <div class="paragraph">
                    下此三千里，有州始名潮。
                </div>
                
                <div class="paragraph">
                    惡溪瘴毒聚，雷電常洶洶。
                </div>
                
                <div class="paragraph">
                    鱷魚大於船，牙眼怖殺儂。
                </div>
                
                <div class="paragraph">
                    州南數十里，有海無天地。
                </div>
                
                <div class="paragraph">
                    颶風有時作，掀簸真差事。
                </div>
                
                <div class="paragraph">
                    聖人於天下，於物無不容。
                </div>
                
                <div class="paragraph">
                    比聞此州囚，亦在生還儂。
                </div>
                
                <div class="paragraph">
                    官無嫌此州，固罪人所徙。
                </div>
                
                <div class="paragraph">
                    官當明時來，事不待說委。
                </div>
                
                <div class="paragraph">
                    官不自謹慎，宜即引分往。
                </div>
                
                <div class="paragraph">
                    胡爲此水邊，神色久戃慌。
                </div>
                
                <div class="paragraph">
                    㼚大缾甖小，所任自有宜。
                </div>
                
                <div class="paragraph">
                    官何不自量，滿溢以取斯。
                </div>
                
                <div class="paragraph">
                    工農雖小人，事業各有守。
                </div>
                
                <div class="paragraph">
                    不知官在朝，有益國家不。
                </div>
                
                <div class="paragraph">
                    得無虱其間，不武亦不文。
                </div>
                
                <div class="paragraph">
                    仁義飭其躬，巧姦敗羣倫。
                </div>
                
                <div class="paragraph">
                    叩頭謝吏言，始慚今更羞。
                </div>
                
                <div class="paragraph">
                    歷官二十餘，國恩竝未酬。
                </div>
                
                <div class="paragraph">
                    凡吏之所訶，嗟實頗有之。
                </div>
                
                <div class="paragraph">
                    不即金木誅，敢不識恩私。
                </div>
                
                <div class="paragraph">
                    潮州雖云遠，雖惡不可過。
                </div>
                
                <div class="paragraph">
                    於身實已多，敢不持自賀。
                </div>
                
        </div>
    </div>
</body>

</html>