<!DOCTYPE html>
<html>

<head>
    <title>
        答曼叔見謝潁橋相過之什
    </title>
    <meta name="keywords" content="答曼叔見謝潁橋相過之什 -- 韓維">
    <meta name="description" content="答曼叔見謝潁橋相過之什 -- 韓維">
    <meta property="og:title" content="答曼叔見謝潁橋相過之什">
    <meta property="og:url" content="https://vwood.xyz/poetry/828f0270-aa5d-42dc-a0c1-682185807361.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            答曼叔見謝潁橋相過之什
        </h2>
        <div class="author"><a href="/author/f5ae6015-57a2-4dda-b585-53e49e29ad68.html" title="韓維" target="_blank">
                韓維
            </a> (宋)
        </div>
        <div class="paragraphs">
            
                <div class="paragraph">
                    潁川今古賢豪多，後生繼者爲誰何。
                </div>
                
                <div class="paragraph">
                    吾交曼叔少挺出，力自樹立非由它。
                </div>
                
                <div class="paragraph">
                    潛心直欲到聖處，論議不避况與軻。
                </div>
                
                <div class="paragraph">
                    讀書下筆知所趣，崇樹蘭茝遺蒿莪。
                </div>
                
                <div class="paragraph">
                    軒昂頭角事高大，肯與世俗同其波。
                </div>
                
                <div class="paragraph">
                    一從得官坐山縣，有如鷙鳥著網羅。
                </div>
                
                <div class="paragraph">
                    朝符暮檄困奔走，尚畏官長來誅訶。
                </div>
                
                <div class="paragraph">
                    時時矯首塵埃下，窺睹風月偷吟哦。
                </div>
                
                <div class="paragraph">
                    我憐軼才就羈絆，歲一往視無蹉跎。
                </div>
                
                <div class="paragraph">
                    扁舟遠放汝水岸，濁酒暮醉高陽阿。
                </div>
                
                <div class="paragraph">
                    前時捧牒來潁上，謹視斂糴譏奸訛。
                </div>
                
                <div class="paragraph">
                    官曹寂寞古寺冷，况復朔雪飛傞傞。
                </div>
                
                <div class="paragraph">
                    馳書里中二三友，固要以義當予過。
                </div>
                
                <div class="paragraph">
                    星言整駕夕已至，霜橋晚渡冰峨峨。
                </div>
                
                <div class="paragraph">
                    燃薪暖我頻飲我，斟酌脯醤調鹽鹺。
                </div>
                
                <div class="paragraph">
                    傾壺舉觴紛左右，客飽而笑君顔酡。
                </div>
                
                <div class="paragraph">
                    危然正論中法義，豆籩羅列陳象犧。
                </div>
                
                <div class="paragraph">
                    嘲俳乘醉忽以發，駛如鑿水放九河。
                </div>
                
                <div class="paragraph">
                    哀弦孤引四坐寂，繼以簫笛相諧和。
                </div>
                
                <div class="paragraph">
                    先生久與人迹絕，心如止水形枯柯。
                </div>
                
                <div class="paragraph">
                    忽警此樂非外奬，不覺撫手促而歌。
                </div>
                
                <div class="paragraph">
                    歸銜絡馬屢見奪，欲去未忍還婆娑。
                </div>
                
                <div class="paragraph">
                    空堂想見別後意，一燈夜守陳編哦。
                </div>
                
                <div class="paragraph">
                    興來落紙成大句，勢欲李杜相凌摩。
                </div>
                
                <div class="paragraph">
                    緘題見寄邀以和，大江洶涌難爲沱。
                </div>
                
                <div class="paragraph">
                    短篇澀訥非所報，爲我揮筆芟煩苛。
                </div>
                
        </div>
    </div>
</body>

</html>