<!DOCTYPE html>
<html>

<head>
    <title>
        綸與吉侍郎中孚司空郎中曙苗員外發崔補闕峒耿拾遺湋李校書端風塵追遊向三十載數公皆負當時盛稱榮耀未幾俱沈下泉暢博士當感懷前蹤有五十韻見寄輙有所詶以申悲舊兼寄夏侯侍御審侯倉曹釗
    </title>
    <meta name="keywords" content="綸與吉侍郎中孚司空郎中曙苗員外發崔補闕峒耿拾遺湋李校書端風塵追遊向三十載數公皆負當時盛稱榮耀未幾俱沈下泉暢博士當感懷前蹤有五十韻見寄輙有所詶以申悲舊兼寄夏侯侍御審侯倉曹釗 -- 盧綸">
    <meta name="description" content="綸與吉侍郎中孚司空郎中曙苗員外發崔補闕峒耿拾遺湋李校書端風塵追遊向三十載數公皆負當時盛稱榮耀未幾俱沈下泉暢博士當感懷前蹤有五十韻見寄輙有所詶以申悲舊兼寄夏侯侍御審侯倉曹釗 -- 盧綸">
    <meta property="og:title" content="綸與吉侍郎中孚司空郎中曙苗員外發崔補闕峒耿拾遺湋李校書端風塵追遊向三十載數公皆負當時盛稱榮耀未幾俱沈下泉暢博士當感懷前蹤有五十韻見寄輙有所詶以申悲舊兼寄夏侯侍御審侯倉曹釗">
    <meta property="og:url" content="https://vwood.xyz/poetry/ef868e9c-23b2-4cf0-93cd-a456752b5acc.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            綸與吉侍郎中孚司空郎中曙苗員外發崔補闕峒耿拾遺湋李校書端風塵追遊向三十載數公皆負當時盛稱榮耀未幾俱沈下泉暢博士當感懷前蹤有五十韻見寄輙有所詶以申悲舊兼寄夏侯侍御審侯倉曹釗
        </h2>
        <div class="author"><a href="/author/7604058a-10a4-441a-9355-16cd577c43de.html" title="盧綸" target="_blank">
                盧綸
            </a> (唐)
        </div>
        <div class="paragraphs">
            
                <div class="paragraph">
                    稟命孤且賤，少爲病所嬰。
                </div>
                
                <div class="paragraph">
                    八歲始讀書，四方遂有兵。
                </div>
                
                <div class="paragraph">
                    童心幸不羈，此去負平生。
                </div>
                
                <div class="paragraph">
                    是月胡入洛，明年天隕星。
                </div>
                
                <div class="paragraph">
                    夜行登灞陵，惝怳靡所征。
                </div>
                
                <div class="paragraph">
                    雲海一翻蕩，魚龍俱不寧。
                </div>
                
                <div class="paragraph">
                    因浮襄江流，遠寄鄱陽城。
                </div>
                
                <div class="paragraph">
                    鄱陽富學徒，誚我戇無營。
                </div>
                
                <div class="paragraph">
                    諭以詩禮義，朂隨賓薦名。
                </div>
                
                <div class="paragraph">
                    舟車更滯留，水陸互陰晴。
                </div>
                
                <div class="paragraph">
                    曉望怯雲陣，夜愁驚鶴聲。
                </div>
                
                <div class="paragraph">
                    淒淒指宋郊，浩浩入秦京。
                </div>
                
                <div class="paragraph">
                    沴氣既風散，皇威如日明。
                </div>
                
                <div class="paragraph">
                    方逢粟比金，未識公與卿。
                </div>
                
                <div class="paragraph">
                    十上不可待，三年竟無成。
                </div>
                
                <div class="paragraph">
                    偶爲達者知，揚我于王廷。
                </div>
                
                <div class="paragraph">
                    素志且不立，青袍徒見縈。
                </div>
                
                <div class="paragraph">
                    昏孱夙自保，靜躁本殊形。
                </div>
                
                <div class="paragraph">
                    始趨甘棠陰，旋遇密人迎。
                </div>
                
                <div class="paragraph">
                    考實績無取，責能才固輕。
                </div>
                
                <div class="paragraph">
                    新豐古離宮，宮樹鎖雲扃。
                </div>
                
                <div class="paragraph">
                    中復蒞茲邑，往惟曾所經。
                </div>
                
                <div class="paragraph">
                    繚垣何逶迤，水殿亦崢嶸。
                </div>
                
                <div class="paragraph">
                    夜雨滴金砌，陰風吹玉楹。
                </div>
                
                <div class="paragraph">
                    官曹雖檢率，國步日夷平。
                </div>
                
                <div class="paragraph">
                    命蹇固安分，禍來非有萌。
                </div>
                
                <div class="paragraph">
                    因逢駭浪飄，幾落無辜刑。
                </div>
                
                <div class="paragraph">
                    巍巍登壇臣，獨正天柱傾。
                </div>
                
                <div class="paragraph">
                    悄悄失途子，分將秋草幷。
                </div>
                
                <div class="paragraph">
                    百年甘守素，一顧乃拾青。
                </div>
                
                <div class="paragraph">
                    相逢十月交，衆卉飄已零。
                </div>
                
                <div class="paragraph">
                    感舊諒戚戚，問孤懇煢煢。
                </div>
                
                <div class="paragraph">
                    侍郎文章宗，傑出淮楚靈。
                </div>
                
                <div class="paragraph">
                    掌賦若吹籟，司言如建瓴。
                </div>
                
                <div class="paragraph">
                    郎中善餘慶，雅韻與琴清。
                </div>
                
                <div class="paragraph">
                    鬱鬱松帶雪，蕭蕭鴻入冥。
                </div>
                
                <div class="paragraph">
                    員外真貴儒，弱冠被華纓。
                </div>
                
                <div class="paragraph">
                    月香飄桂實，乳溜滴瓊英。
                </div>
                
                <div class="paragraph">
                    補闕思沖融，巾拂藝亦精。
                </div>
                
                <div class="paragraph">
                    綵蝶戲芳圃，瑞雲凝翠屏。
                </div>
                
                <div class="paragraph">
                    拾遺興難侔，逸調曠無程。
                </div>
                
                <div class="paragraph">
                    九醞貯彌潔，三花寒轉馨。
                </div>
                
                <div class="paragraph">
                    校書才智雄，舉世一娉婷。
                </div>
                
                <div class="paragraph">
                    賭墅鬼神變，屬詞鸞鳳驚。
                </div>
                
                <div class="paragraph">
                    差肩曳長裾，總轡奉和鈴。
                </div>
                
                <div class="paragraph">
                    共賦瑤臺雪，同觀金谷箏。
                </div>
                
                <div class="paragraph">
                    倚天方比劒，沈井忽如瓶。
                </div>
                
                <div class="paragraph">
                    神昧不可問，天高莫爾聽。
                </div>
                
                <div class="paragraph">
                    君持玉盤珠，瀉我懷袖盈。
                </div>
                
                <div class="paragraph">
                    讀罷涕交頤，願言躋百齡。
                </div>
                
        </div>
    </div>
</body>

</html>