<!DOCTYPE html>
<html>

<head>
    <title>
        題柯德陽埽塵齋
    </title>
    <meta name="keywords" content="題柯德陽埽塵齋 -- 方回">
    <meta name="description" content="題柯德陽埽塵齋 -- 方回">
    <meta property="og:title" content="題柯德陽埽塵齋">
    <meta property="og:url" content="https://vwood.xyz/poetry/f79000f5-af20-4385-ae29-0d88e550058c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題柯德陽埽塵齋
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    堯舜上聖姿，猶以學爲事。
                </div>
                
                <div class="paragraph">
                    矧伊匪生知，不學知不致。
                </div>
                
                <div class="paragraph">
                    可學而不學，是謂自暴棄。
                </div>
                
                <div class="paragraph">
                    俯首就佔畢，又患學不至。
                </div>
                
                <div class="paragraph">
                    恭惟天地心，無極一生二。
                </div>
                
                <div class="paragraph">
                    陰陽既已判，太少二生四。
                </div>
                
                <div class="paragraph">
                    生生滋無窮，科斗積乳孳。
                </div>
                
                <div class="paragraph">
                    籀篆隸真行，同文或以異。
                </div>
                
                <div class="paragraph">
                    因繼幾前王，冊府建中秘。
                </div>
                
                <div class="paragraph">
                    號爲蓬萊山，校書及正字。
                </div>
                
                <div class="paragraph">
                    計資不量材，抱槧剔蠹蘱。
                </div>
                
                <div class="paragraph">
                    尸優副劣間，顛倒足笑喟。
                </div>
                
                <div class="paragraph">
                    之子讀五車，便腹爲篋笥。
                </div>
                
                <div class="paragraph">
                    合登天祿閣，太一照藜吹。
                </div>
                
                <div class="paragraph">
                    顧使跧蓬蒿，飯茹宮有侐。
                </div>
                
                <div class="paragraph">
                    陳蕃掃天下，借曰未得位。
                </div>
                
                <div class="paragraph">
                    掃我方冊塵，我有筆爲篲。
                </div>
                
                <div class="paragraph">
                    讎勘極精審，披閲盡劬瘁。
                </div>
                
                <div class="paragraph">
                    殘火秦坑遺，斷簡汲冢出。
                </div>
                
                <div class="paragraph">
                    端倪究盤頡，古初探炎𨼾。
                </div>
                
                <div class="paragraph">
                    五十衍蓍爻，九百采稗記。
                </div>
                
                <div class="paragraph">
                    微吟泣山精，幽嘯却野鬽。
                </div>
                
                <div class="paragraph">
                    淨几如我心，暗室了無愧。
                </div>
                
                <div class="paragraph">
                    老夫敢苦口，曰此藝成易。
                </div>
                
                <div class="paragraph">
                    點畫考譌訛，是亦學之次。
                </div>
                
                <div class="paragraph">
                    邇年斯道衰，無奈異端熾。
                </div>
                
                <div class="paragraph">
                    函谷青牛關，洛京白馬寺。
                </div>
                
                <div class="paragraph">
                    敷落帝八言，爲國膏肓祟。
                </div>
                
                <div class="paragraph">
                    楊墨合爲一，不仁復不義。
                </div>
                
                <div class="paragraph">
                    外若示兼愛，實則內自爲。
                </div>
                
                <div class="paragraph">
                    愚民歡趨之，此患恐未已。
                </div>
                
                <div class="paragraph">
                    儒冠不能闢，拔白立赤幟。
                </div>
                
                <div class="paragraph">
                    何至畔吾徒，拾此彼之嗜。
                </div>
                
                <div class="paragraph">
                    太玄豈不奇，甘從高閣墜。
                </div>
                
                <div class="paragraph">
                    鍾山說偏傍，奎運竟跋疐。
                </div>
                
                <div class="paragraph">
                    洙泗以至今，關洛最爲粹。
                </div>
                
                <div class="paragraph">
                    知艱行尤艱，方寸宜默識。
                </div>
                
                <div class="paragraph">
                    勿謂周鼎淪，後無漢唐治。
                </div>
                
                <div class="paragraph">
                    大學久無儒，此亦見大意。
                </div>
                
                <div class="paragraph">
                    大匠操規矩，不執斧鑿器。
                </div>
                
                <div class="paragraph">
                    當如九方臯，無以色見驥。
                </div>
                
        </div>
    </div>
</body>

</html>