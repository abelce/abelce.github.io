<!DOCTYPE html>
<html>

<head>
    <title>
        憶舊遊寄譙郡元參軍
    </title>
    <meta name="keywords" content="憶舊遊寄譙郡元參軍 -- 李白">
    <meta name="description" content="憶舊遊寄譙郡元參軍 -- 李白">
    <meta property="og:title" content="憶舊遊寄譙郡元參軍">
    <meta property="og:url" content="https://vwood.xyz/poetry/29ec7b5a-a353-4e6d-bd12-279c79dbe124.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui,-apple-system,BlinkMacSystemFont,segoe ui,Roboto,Helvetica,Arial,sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px; 
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            憶舊遊寄譙郡元參軍
        </h2>
        <div class="author">作者: 李白
        </div>
        <div class="paragraphs">
            
                <div class="paragraph">
                    憶昔洛陽董糟丘，爲余天津橋南造酒樓。
                </div>
                
                <div class="paragraph">
                    黃金白璧買歌笑，一醉累月輕王侯。
                </div>
                
                <div class="paragraph">
                    海內賢豪青雲客，就中與君心莫逆。
                </div>
                
                <div class="paragraph">
                    迥山轉海不作難，傾情倒意無所惜。
                </div>
                
                <div class="paragraph">
                    我向淮南攀桂枝，君留洛北愁夢思。
                </div>
                
                <div class="paragraph">
                    不忍別，還相隨，相隨迢迢訪仙城。
                </div>
                
                <div class="paragraph">
                    三十六曲水迴縈，一溪初入千花明。
                </div>
                
                <div class="paragraph">
                    萬壑度盡松風聲，銀鞍金絡倒平地，漢東太守來相迎。
                </div>
                
                <div class="paragraph">
                    紫陽之真人，邀我吹玉笙。
                </div>
                
                <div class="paragraph">
                    餐霞樓上動仙樂，嘈然宛似鸞鳳鳴。
                </div>
                
                <div class="paragraph">
                    袖長管催欲輕舉，漢中太守醉起舞。
                </div>
                
                <div class="paragraph">
                    手持錦袍覆我身，我醉橫眠枕其股。
                </div>
                
                <div class="paragraph">
                    當筵意氣凌九霄，星離雨散不終朝，分飛楚關山水遙。
                </div>
                
                <div class="paragraph">
                    余既還山尋故巢，君亦歸家渡渭橋。
                </div>
                
                <div class="paragraph">
                    君家嚴君勇貔虎，作尹幷州遏戎虜。
                </div>
                
                <div class="paragraph">
                    五月相呼度太行，摧輪不道羊腸苦。
                </div>
                
                <div class="paragraph">
                    行來北涼歲月深，感君貴義輕黃金。
                </div>
                
                <div class="paragraph">
                    瓊杯綺食青玉案，使我醉飽無歸心。
                </div>
                
                <div class="paragraph">
                    時時出向城西曲，晉祠流水如碧玉。
                </div>
                
                <div class="paragraph">
                    浮舟弄水簫鼓鳴，微波龍鱗莎草綠。
                </div>
                
                <div class="paragraph">
                    興來攜妓恣經過，其若楊花似雪何。
                </div>
                
                <div class="paragraph">
                    紅粧欲醉宜斜日，百尺清潭寫翠娥。
                </div>
                
                <div class="paragraph">
                    翠娥嬋娟初月輝，美人更唱舞羅衣。
                </div>
                
                <div class="paragraph">
                    清風吹歌人空去，歌曲自繞行雲飛。
                </div>
                
                <div class="paragraph">
                    此時行樂難再遇，西遊因獻長楊賦。
                </div>
                
                <div class="paragraph">
                    北闕青雲不可期，東山白首還歸去。
                </div>
                
                <div class="paragraph">
                    渭橋南頭一遇君，酇臺之北又離羣。
                </div>
                
                <div class="paragraph">
                    問余別恨知多少，落花春暮爭紛紛。
                </div>
                
                <div class="paragraph">
                    言亦不可盡，情亦不可極。
                </div>
                
                <div class="paragraph">
                    呼兒長跪緘此辭，寄君千里遙相憶。
                </div>
                
        </div>
    </div>
</body>

</html>