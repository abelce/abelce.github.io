<!DOCTYPE html>
<html>

<head>
    <title>
        聞鴞
    </title>
    <meta name="keywords" content="聞鴞 -- 王禹偁">
    <meta name="description" content="聞鴞 -- 王禹偁">
    <meta property="og:title" content="聞鴞">
    <meta property="og:url" content="https://vwood.xyz/poetry/13f90a9f-84f4-4fdb-9547-a4a2e7b4084a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            聞鴞
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    元精育萬彙，羽族何茫茫。
                </div>
                
                <div class="paragraph">
                    爲怪有鴟鴞，爲瑞稱鳳皇。
                </div>
                
                <div class="paragraph">
                    鳳皇不時出，未識五色章。
                </div>
                
                <div class="paragraph">
                    吾生在鄒魯，風土殊遠方。
                </div>
                
                <div class="paragraph">
                    鳴鳩隨乳燕，日夕巢我梁。
                </div>
                
                <div class="paragraph">
                    翩翾雜鳥雀，穿屋率爲常。
                </div>
                
                <div class="paragraph">
                    又從筮仕來，五年居帝鄉。
                </div>
                
                <div class="paragraph">
                    更直入承明，侍宴趨未央。
                </div>
                
                <div class="paragraph">
                    上林聞鶑囀，巧舌如笙簧。
                </div>
                
                <div class="paragraph">
                    鴟鴞徒知名，聞見實未嘗。
                </div>
                
                <div class="paragraph">
                    頃年謫商山，聽之已悲凉。
                </div>
                
                <div class="paragraph">
                    今茲出內庭，罰郡來永陽。
                </div>
                
                <div class="paragraph">
                    誰知爾鸋鴂，營巢在城牆。
                </div>
                
                <div class="paragraph">
                    年加睡漸少，秋盡漏且長。
                </div>
                
                <div class="paragraph">
                    鳴嘯殊不已，歷歷含微霜。
                </div>
                
                <div class="paragraph">
                    孺人泣我右，稚子啼我傍。
                </div>
                
                <div class="paragraph">
                    吾心非達士，詎免亦倀倀。
                </div>
                
                <div class="paragraph">
                    人生縱百歲，忽若石火光。
                </div>
                
                <div class="paragraph">
                    其間有窮通，幽昧難自量。
                </div>
                
                <div class="paragraph">
                    我愛臯與夔，峨冠虞舜堂。
                </div>
                
                <div class="paragraph">
                    簫韶聞九成，丹穴來鏘鏘。
                </div>
                
                <div class="paragraph">
                    又愛閎與散，陳力遇文王。
                </div>
                
                <div class="paragraph">
                    鸑鷟聽岐山，多士周道昌。
                </div>
                
                <div class="paragraph">
                    嗟嗟漢賈誼，年少謫南荒。
                </div>
                
                <div class="paragraph">
                    故有鵩鳥賦，倚伏理甚詳。
                </div>
                
                <div class="paragraph">
                    郇公暨鄴侯，放逐同一邦。
                </div>
                
                <div class="paragraph">
                    夜深聞此鳥，韋公涕霑裳。
                </div>
                
                <div class="paragraph">
                    李侯舉酒令，斯音非不祥。
                </div>
                
                <div class="paragraph">
                    坐客如不聞，罰之以巨觴。
                </div>
                
                <div class="paragraph">
                    遂使惡鳥聲，聽之靡所傷。
                </div>
                
                <div class="paragraph">
                    贊皇貶袁州，懷鴞義亦臧。
                </div>
                
                <div class="paragraph">
                    乃知昔賢哲，未免亦悽遑。
                </div>
                
                <div class="paragraph">
                    况予不肖者，冒寵登朝行。
                </div>
                
                <div class="paragraph">
                    報國惟直道，謀身昧周防。
                </div>
                
                <div class="paragraph">
                    四年兩度黜，鬢髮已蒼蒼。
                </div>
                
                <div class="paragraph">
                    雖得五品官，銷盡百煉鋼。
                </div>
                
                <div class="paragraph">
                    何當解印綬，歸田謝膏粱。
                </div>
                
                <div class="paragraph">
                    教兒勤稼穡，與妻甘糟糠。
                </div>
                
                <div class="paragraph">
                    鳳來非我慶，鴞集非吾殃。
                </div>
                
                <div class="paragraph">
                    優游盡天年，身世俱可忘。
                </div>
                
        </div>
    </div>
</body>

</html>