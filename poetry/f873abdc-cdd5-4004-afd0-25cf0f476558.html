<!DOCTYPE html>
<html>

<head>
    <title>
        佳雨應祈因思昔年諸友作詩今再敘舊
    </title>
    <meta name="keywords" content="佳雨應祈因思昔年諸友作詩今再敘舊 -- 朱長文">
    <meta name="description" content="佳雨應祈因思昔年諸友作詩今再敘舊 -- 朱長文">
    <meta property="og:title" content="佳雨應祈因思昔年諸友作詩今再敘舊">
    <meta property="og:url" content="https://vwood.xyz/poetry/f873abdc-cdd5-4004-afd0-25cf0f476558.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            佳雨應祈因思昔年諸友作詩今再敘舊
        </h2>
        <div class="author"><a href="/author/22d78a1d-d9fc-4297-b408-663ba160ceff.html" title="朱長文" target="_blank">
                朱長文
            </a> (宋)
        </div>
        <div class="paragraphs">
            
                <div class="paragraph">
                    晏侯昔爲州，歲旱慶霖雨。
                </div>
                
                <div class="paragraph">
                    夫君與方子，吟思共清苦。
                </div>
                
                <div class="paragraph">
                    不才輒繼聲，玉石愧同處。
                </div>
                
                <div class="paragraph">
                    賡酬自邦君，高歌遍幕府。
                </div>
                
                <div class="paragraph">
                    開編讀英辭，風義恨修阻。
                </div>
                
                <div class="paragraph">
                    歷年屈指八，閱守今已五。
                </div>
                
                <div class="paragraph">
                    溫溫劉蘇州，揚仁美風土。
                </div>
                
                <div class="paragraph">
                    篇章極清新，操行到淳古。
                </div>
                
                <div class="paragraph">
                    去年掌膠庠，幸此廕德宇。
                </div>
                
                <div class="paragraph">
                    遇君來自西，暫作皋橋旅。
                </div>
                
                <div class="paragraph">
                    並游盍簪裾，良宴陪樽俎。
                </div>
                
                <div class="paragraph">
                    辱顧眼俱青，言詩多見與。
                </div>
                
                <div class="paragraph">
                    近當庚伏間，不雨病禾黍。
                </div>
                
                <div class="paragraph">
                    田乾如龜裂，一溉勞遠取。
                </div>
                
                <div class="paragraph">
                    如惔沴氣生，望歲羣心沮。
                </div>
                
                <div class="paragraph">
                    園居雖閒曠，何處逃藴暑。
                </div>
                
                <div class="paragraph">
                    使君憂憫深，雩祀以時舉。
                </div>
                
                <div class="paragraph">
                    精誠禱祠下，若與神告語。
                </div>
                
                <div class="paragraph">
                    隨車油雲飛，闔境膏澤溥。
                </div>
                
                <div class="paragraph">
                    槁苗興膴原，涸轍通別浦。
                </div>
                
                <div class="paragraph">
                    萬輪水可汲，千笠草務去。
                </div>
                
                <div class="paragraph">
                    秈禾與稏稻，指期入我庾。
                </div>
                
                <div class="paragraph">
                    清暉登溪山，餘潤滿林圃。
                </div>
                
                <div class="paragraph">
                    中吳垂白叟，買酒相抃舞。
                </div>
                
                <div class="paragraph">
                    掃石邀良朋，清風快談麈。
                </div>
                
                <div class="paragraph">
                    此時無一詩，歡意何以敘。
                </div>
                
                <div class="paragraph">
                    朝家日隆平，二聖保基緒。
                </div>
                
                <div class="paragraph">
                    施仁塞天淵，敷政皆堯禹。
                </div>
                
                <div class="paragraph">
                    舊臣留旦奭，新相拜房杜。
                </div>
                
                <div class="paragraph">
                    風和調舜琴，俗厚空周圄。
                </div>
                
                <div class="paragraph">
                    銷變召泰和，協氣應律呂。
                </div>
                
                <div class="paragraph">
                    吾儕夙承學，嘉慶幸親睹。
                </div>
                
                <div class="paragraph">
                    相期美康平，復見頌多稌。
                </div>
                
        </div>
    </div>
</body>

</html>