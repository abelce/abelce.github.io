<!DOCTYPE html>
<html>

<head>
    <title>
        鄴守以石刻屈平昭君像見惠因思大夫之忠貫白日而凌秋霜在所不論而昭君以傾國之豔擅天下之色乃不肯自同衆姬貨畫師以求媚此尤爲可感者爲賦此篇
    </title>
    <meta name="keywords" content="鄴守以石刻屈平昭君像見惠因思大夫之忠貫白日而凌秋霜在所不論而昭君以傾國之豔擅天下之色乃不肯自同衆姬貨畫師以求媚此尤爲可感者爲賦此篇 -- 李流謙">
    <meta name="description" content="鄴守以石刻屈平昭君像見惠因思大夫之忠貫白日而凌秋霜在所不論而昭君以傾國之豔擅天下之色乃不肯自同衆姬貨畫師以求媚此尤爲可感者爲賦此篇 -- 李流謙">
    <meta property="og:title" content="鄴守以石刻屈平昭君像見惠因思大夫之忠貫白日而凌秋霜在所不論而昭君以傾國之豔擅天下之色乃不肯自同衆姬貨畫師以求媚此尤爲可感者爲賦此篇">
    <meta property="og:url" content="https://vwood.xyz/poetry/da21c884-bc45-4ac2-8b1e-d7fa33474293.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鄴守以石刻屈平昭君像見惠因思大夫之忠貫白日而凌秋霜在所不論而昭君以傾國之豔擅天下之色乃不肯自同衆姬貨畫師以求媚此尤爲可感者爲賦此篇
        </h2>
        <div class="author"><a href="/author/8391b862-4ab7-4511-8d70-99700f6b8bc2.html" title="李流謙" target="_blank">
                李流謙
            </a> (宋)
        </div>
        <div class="paragraphs">
            
                <div class="paragraph">
                    璇題朝曦麗，椒殿春風香。
                </div>
                
                <div class="paragraph">
                    带日羨寒鴉，灑鹽引癡羊。
                </div>
                
                <div class="paragraph">
                    那知韶葩妍，有此秋節剛。
                </div>
                
                <div class="paragraph">
                    千金非我愛，所重在行藏。
                </div>
                
                <div class="paragraph">
                    奮然斬畫史，低頭笑君王。
                </div>
                
                <div class="paragraph">
                    呈身由諂壬，百態恐不當。
                </div>
                
                <div class="paragraph">
                    照影見冠佩，豈不羞帷房。
                </div>
                
                <div class="paragraph">
                    自從到北庭，幾閲紫塞霜。
                </div>
                
                <div class="paragraph">
                    年年鴻鴈歸，不寄一字將。
                </div>
                
                <div class="paragraph">
                    却悲降將軍，高臺望故鄉。
                </div>
                
                <div class="paragraph">
                    至今青塚上，沙草不肯黄。
                </div>
                
                <div class="paragraph">
                    吾觀嬌色兒，睥睨此濫觴。
                </div>
                
                <div class="paragraph">
                    孽閹擅國辟，天地爲低昂。
                </div>
                
                <div class="paragraph">
                    眼前殺師傅，但有涕淋浪。
                </div>
                
                <div class="paragraph">
                    區區一女子，去留係毫芒。
                </div>
                
                <div class="paragraph">
                    我行桃李村，高髻餘舊粧。
                </div>
                
                <div class="paragraph">
                    負薪行汲泉，不願同康莊。
                </div>
                
                <div class="paragraph">
                    爲計盍不爾，乃以美自戕。
                </div>
                
                <div class="paragraph">
                    初心豈其然，薄命遭彼狂。
                </div>
                
                <div class="paragraph">
                    離騷照白日，至今祖文章。
                </div>
                
                <div class="paragraph">
                    婉孌古稱士，後先出寒鄉。
                </div>
                
                <div class="paragraph">
                    遺刻共想像，再歌重慨慷。
                </div>
                
        </div>
    </div>
</body>

</html>