<!DOCTYPE html>
<html>

<head>
    <title>
        吳興秋晚郡齋長句
    </title>
    <meta name="keywords" content="吳興秋晚郡齋長句 -- 胡宿">
    <meta name="description" content="吳興秋晚郡齋長句 -- 胡宿">
    <meta property="og:title" content="吳興秋晚郡齋長句">
    <meta property="og:url" content="https://vwood.xyz/poetry/6d1fe4a9-e044-4568-b635-9de3d979c3d6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            吳興秋晚郡齋長句
        </h2>
        <div class="author"><a href="/author/55e0b61a-d507-400d-ae36-cf6838faeadc.html" title="胡宿" target="_blank">
                胡宿
            </a> (宋)
        </div>
        <div class="paragraphs">
            
                <div class="paragraph">
                    霽色初休雨，寒媒稍欲霜。
                </div>
                
                <div class="paragraph">
                    崦嵫驚日晏，嵔𡾊喜年康。
                </div>
                
                <div class="paragraph">
                    菰米迎冬熟，萍醅破社嘗。
                </div>
                
                <div class="paragraph">
                    霅聲寄檻冷，卞色入樓蒼。
                </div>
                
                <div class="paragraph">
                    弱援垂榴臉，幽叢亞菊芳。
                </div>
                
                <div class="paragraph">
                    牛羊馴沃野，雁鶩悅滄浪。
                </div>
                
                <div class="paragraph">
                    水市能爲楫，田家乞有漿。
                </div>
                
                <div class="paragraph">
                    溪音挐競去，村語醉相將。
                </div>
                
                <div class="paragraph">
                    自昔分天塹，茲州介水坊。
                </div>
                
                <div class="paragraph">
                    貢絲標禹土，錯繡接吳疆。
                </div>
                
                <div class="paragraph">
                    佳麗南朝後，鮮明茂苑旁。
                </div>
                
                <div class="paragraph">
                    風華在安石，文物有東陽。
                </div>
                
                <div class="paragraph">
                    柳客詩名馥，顔公筆勢翔。
                </div>
                
                <div class="paragraph">
                    山川爲吐氣，日月欲爭光。
                </div>
                
                <div class="paragraph">
                    異代虛墳柏，逢辰濫郡章。
                </div>
                
                <div class="paragraph">
                    壤歌知自化，符守信非良。
                </div>
                
                <div class="paragraph">
                    勇爵思長劍，高謨乏智囊。
                </div>
                
                <div class="paragraph">
                    葵心拱宸極，藿食念巖廊。
                </div>
                
                <div class="paragraph">
                    西戍方疲陝，中原久患羌。
                </div>
                
                <div class="paragraph">
                    邊人思李牧，天子問中郎。
                </div>
                
                <div class="paragraph">
                    臣僕今三世，腥羶彼一荒。
                </div>
                
                <div class="paragraph">
                    山西雄占隴，河曲斗分潢。
                </div>
                
                <div class="paragraph">
                    漢始城張掖，秦初地朔方。
                </div>
                
                <div class="paragraph">
                    限戎深得策，遮虜大爲防。
                </div>
                
                <div class="paragraph">
                    小雅亡于晉，中興屬在唐。
                </div>
                
                <div class="paragraph">
                    太宗神且武，貞觀粹而王。
                </div>
                
                <div class="paragraph">
                    都雍三才直，安西萬里長。
                </div>
                
                <div class="paragraph">
                    聲明冒葱雪，亭堠徹甘凉。
                </div>
                
                <div class="paragraph">
                    聖術初無敵，孫謀本克臧。
                </div>
                
                <div class="paragraph">
                    末塗虧繼守，駿命亦頹喪。
                </div>
                
                <div class="paragraph">
                    上帝歆炎宋，真人奮大梁。
                </div>
                
                <div class="paragraph">
                    鑿乾分上下，操斗運中央。
                </div>
                
                <div class="paragraph">
                    殺氣西刑馬，妖氛北隕狼。
                </div>
                
                <div class="paragraph">
                    三關收朔漠，兩鎮復河隍。
                </div>
                
                <div class="paragraph">
                    龍虎其文炳，雷霆我武揚。
                </div>
                
                <div class="paragraph">
                    商球傳聖弟，夏鼎授儲皇。
                </div>
                
                <div class="paragraph">
                    託付神規遠，彌綸治具詳。
                </div>
                
                <div class="paragraph">
                    四維嚴幅正，八柄謹低昂。
                </div>
                
                <div class="paragraph">
                    地廣蘗芽出，海深神怪彰。
                </div>
                
                <div class="paragraph">
                    遺雛偷嘯聚，雜種學跳梁。
                </div>
                
                <div class="paragraph">
                    王者輕分土，仁人重納隍。
                </div>
                
                <div class="paragraph">
                    猶如棄鱗介，不使易衣裳。
                </div>
                
                <div class="paragraph">
                    禍亂收凶器，昇平隠上庠。
                </div>
                
                <div class="paragraph">
                    蹛林通好固，狡穴送誠忙。
                </div>
                
                <div class="paragraph">
                    圭瑞修歡聘，金行戢怒芒。
                </div>
                
                <div class="paragraph">
                    生民去湯火，塞土遍耕桑。
                </div>
                
                <div class="paragraph">
                    月窟頒正朔，雲封刻美祥。
                </div>
                
                <div class="paragraph">
                    大璜貽燕翼，下武寖明昌。
                </div>
                
                <div class="paragraph">
                    區外蒙冠带，天中布典常。
                </div>
                
                <div class="paragraph">
                    三雍宣雅頌，九譯走梯航。
                </div>
                
                <div class="paragraph">
                    仙致昭華玉，神來弱水香。
                </div>
                
                <div class="paragraph">
                    路車均奕奕，朱芾賜煌煌。
                </div>
                
                <div class="paragraph">
                    南面存亡國，西平拂肯堂。
                </div>
                
                <div class="paragraph">
                    虎臣無備禦，狼子有包藏。
                </div>
                
                <div class="paragraph">
                    竊欲屯蜂蟻，私相署犬羊。
                </div>
                
                <div class="paragraph">
                    癡言天可上，愚謂日無亡。
                </div>
                
                <div class="paragraph">
                    傳箭招廬帳，推鋒逆頡行。
                </div>
                
                <div class="paragraph">
                    三河煩調度，六郡苦痍傷。
                </div>
                
                <div class="paragraph">
                    旅力雖疲曳，游魂尚頡頏。
                </div>
                
                <div class="paragraph">
                    寢謀思汲黯，禽敵想陳湯。
                </div>
                
                <div class="paragraph">
                    多士皆方領，孤生特面牆。
                </div>
                
                <div class="paragraph">
                    莂官尸禮闥，槧職玷文房。
                </div>
                
                <div class="paragraph">
                    無策均宵旰，何階致富强。
                </div>
                
                <div class="paragraph">
                    分從高閣束，敢避要途當。
                </div>
                
                <div class="paragraph">
                    鈴下居無事，樊中脫未遑。
                </div>
                
                <div class="paragraph">
                    鱸魚知味美，鷗鳥信機忘。
                </div>
                
                <div class="paragraph">
                    濩落才何取，支離臂自攘。
                </div>
                
                <div class="paragraph">
                    雖貪紆紫樂，豈免頓纓狂。
                </div>
                
                <div class="paragraph">
                    感慨乘軒鶴，吁嗟拒轍螳。
                </div>
                
                <div class="paragraph">
                    山河賞吳起，社稷歎童汪。
                </div>
                
                <div class="paragraph">
                    華夏崇基本，朝廷總政綱。
                </div>
                
                <div class="paragraph">
                    弓偏宜舉抑，琴緩在更張。
                </div>
                
                <div class="paragraph">
                    陽德銷羣慝，天元秉至剛。
                </div>
                
                <div class="paragraph">
                    偃兵誠未易，用武復何妨。
                </div>
                
                <div class="paragraph">
                    雪近思王國，雲閒憶帝鄉。
                </div>
                
                <div class="paragraph">
                    何時聞露布，稱薦萬年觴。
                </div>
                
        </div>
    </div>
</body>

</html>