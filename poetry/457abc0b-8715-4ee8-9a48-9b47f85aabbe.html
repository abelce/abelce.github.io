<!DOCTYPE html>
<html>

<head>
    <title>
        上姚贛州鏞壽
    </title>
    <meta name="keywords" content="上姚贛州鏞壽 -- 陳元晉">
    <meta name="description" content="上姚贛州鏞壽 -- 陳元晉">
    <meta property="og:title" content="上姚贛州鏞壽">
    <meta property="og:url" content="https://vwood.xyz/poetry/457abc0b-8715-4ee8-9a48-9b47f85aabbe.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上姚贛州鏞壽
        </h2>
        <div class="author"><a href="/author/c14698d8-77b5-40dd-9877-2be41a259b28.html" title="陳元晉" target="_blank">
                陳元晉
            </a> (宋)
        </div>
        <div class="paragraphs">
            
                <div class="paragraph">
                    東南之鎮曰會稽，扶輿清淑拱帝畿。
                </div>
                
                <div class="paragraph">
                    千巖萬壑氣盤礴，更有壽檜天與齊。
                </div>
                
                <div class="paragraph">
                    托根后土閲千古，黛色蒼皮天一柱。
                </div>
                
                <div class="paragraph">
                    鍾爲人傑堪棟國，恰似嵩高降申甫。
                </div>
                
                <div class="paragraph">
                    君侯胸中百萬兵，年未四十俄專城。
                </div>
                
                <div class="paragraph">
                    精神滿腹秋水瑩，談笑兩頰春風生。
                </div>
                
                <div class="paragraph">
                    崎嶇贛右三百里，蛟鰐垂涎波浪起。
                </div>
                
                <div class="paragraph">
                    遡流張膽作風帆，信如王尊乃勇耳。
                </div>
                
                <div class="paragraph">
                    脫畧邊幅柔凶頑，解除苛嬈綏創殘。
                </div>
                
                <div class="paragraph">
                    喚回和氣豁氛祲，事有至難談笑間。
                </div>
                
                <div class="paragraph">
                    人口如碑沸傳誦，帝曰吾徒得君重。
                </div>
                
                <div class="paragraph">
                    天風吹下紫泥封，趣入班行作儀鳳。
                </div>
                
                <div class="paragraph">
                    大夫何以假守爲，真除屬厭民所期。
                </div>
                
                <div class="paragraph">
                    虎頭岌嶪要彈壓，凝香森戟聊娛嬉。
                </div>
                
                <div class="paragraph">
                    璇杓插子日南至，黄鍾飛灰雷出地。
                </div>
                
                <div class="paragraph">
                    崆峒春早梅已香，釀入黄堂壽觴裏。
                </div>
                
                <div class="paragraph">
                    醉來含笑看吳鈎，龍光夜半干斗牛。
                </div>
                
                <div class="paragraph">
                    關河北望令人老，忠臣心與天爲謀。
                </div>
                
                <div class="paragraph">
                    潢池正爾兵不弄，又說邊塵時澒洞。
                </div>
                
                <div class="paragraph">
                    籌邊筦鑰寧無人，知待人豪爲國用。
                </div>
                
                <div class="paragraph">
                    貂蟬冠高劍拄頤，丹青正與綠鬢宜。
                </div>
                
                <div class="paragraph">
                    碧油幢下白羽扇，貔虎百萬惟指麾。
                </div>
                
                <div class="paragraph">
                    雍容傳檄定三輔，頸縛單于歸釁鼓。
                </div>
                
                <div class="paragraph">
                    手扶鑾駕還東都，宮殿千門總如故。
                </div>
                
                <div class="paragraph">
                    摩挲與問金城柳，頗嘗見有此舉否。
                </div>
                
                <div class="paragraph">
                    策勳飲至未央宮，腰下懸金印如斗。
                </div>
                
                <div class="paragraph">
                    萬年觴捧月氐頭，虎拜稽首揚王休。
                </div>
                
                <div class="paragraph">
                    功高福與宋無極，紫樞黄閣三千秋。
                </div>
                
        </div>
    </div>
</body>

</html>