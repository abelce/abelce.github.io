<!DOCTYPE html>
<html>

<head>
    <title>
        傲將軍歌贈周叔子馬帥
    </title>
    <meta name="keywords" content="傲將軍歌贈周叔子馬帥 -- 劉宰">
    <meta name="description" content="傲將軍歌贈周叔子馬帥 -- 劉宰">
    <meta property="og:title" content="傲將軍歌贈周叔子馬帥">
    <meta property="og:url" content="https://vwood.xyz/poetry/ea7acf4e-ef51-45db-b750-4b5200f7fb37.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            傲將軍歌贈周叔子馬帥
        </h2>
        <div class="author"><a href="/author/a8caeea7-351f-429a-8311-950043920fdb.html" title="劉宰" target="_blank">
                劉宰
            </a> (宋)
        </div>
        <div class="paragraphs">
            
                <div class="paragraph">
                    君不見細柳將軍專號令，壁門不受天子命。
                </div>
                
                <div class="paragraph">
                    又不見隆中將畧天下奇，屈致不可就見之。
                </div>
                
                <div class="paragraph">
                    丈夫意氣類如此，達則守官窮守己。
                </div>
                
                <div class="paragraph">
                    齋壇未築國士去，軍令已申美人死。
                </div>
                
                <div class="paragraph">
                    王翦定須六十萬，李牧必遵前日軌。
                </div>
                
                <div class="paragraph">
                    掃門求見齊舍人，魏勃妄庸何足使。
                </div>
                
                <div class="paragraph">
                    武皇踞厠對衛青，淮南君臣暗歡喜。
                </div>
                
                <div class="paragraph">
                    寥寥古道不復見，後來捷徑何紛紛。
                </div>
                
                <div class="paragraph">
                    炙手儻可熱，舐痔未爲勤。
                </div>
                
                <div class="paragraph">
                    金珠要結徧奴隸，鈇鉞倒置由他人。
                </div>
                
                <div class="paragraph">
                    傲將軍，今無矣。
                </div>
                
                <div class="paragraph">
                    杜預苞苴通貴近，裴度浮沉聊卒歲。
                </div>
                
                <div class="paragraph">
                    兩賢屹立尚如斯，噲等區區焉足計。
                </div>
                
                <div class="paragraph">
                    傲將軍，今有之，我得見之喜可知。
                </div>
                
                <div class="paragraph">
                    行年六十未爲老，三衙致位官非卑。
                </div>
                
                <div class="paragraph">
                    毛錐子，毋我欺。
                </div>
                
                <div class="paragraph">
                    妙年手折桂林枝，長鎗大劍爾胡爲。
                </div>
                
                <div class="paragraph">
                    十載安邊功，書遍太常旗。
                </div>
                
                <div class="paragraph">
                    周宣方歌境土復，吉甫已賦明哲詩。
                </div>
                
                <div class="paragraph">
                    詔書星斗爛，馹騎風雷馳。
                </div>
                
                <div class="paragraph">
                    平生許國心，日莫恐倒施。
                </div>
                
                <div class="paragraph">
                    皂囊九扣閽，山立志不移。
                </div>
                
                <div class="paragraph">
                    時携一樽酒，山水自娛嬉。
                </div>
                
                <div class="paragraph">
                    傲將軍，誰與同。
                </div>
                
                <div class="paragraph">
                    子真已去吳門市，杜陵不見天隨翁。
                </div>
                
                <div class="paragraph">
                    頼有倜儻朱，杖屨時相從。
                </div>
                
                <div class="paragraph">
                    虎丘山頭弄明月，姑蘇臺上吟清風。
                </div>
                
                <div class="paragraph">
                    爲樂良有極，大義終無窮。
                </div>
                
                <div class="paragraph">
                    謹勿扁舟載西子，有時獵渭占非熊。
                </div>
                
        </div>
    </div>
</body>

</html>