<!DOCTYPE html>
<html>

<head>
    <title>
        馮燕歌
    </title>
    <meta name="keywords" content="馮燕歌 -- 司空圖">
    <meta name="description" content="馮燕歌 -- 司空圖">
    <meta property="og:title" content="馮燕歌">
    <meta property="og:url" content="https://vwood.xyz/poetry/c8f0099d-5895-410b-8f99-698f11cf384c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            馮燕歌
        </h2>
        <div class="author"><a href="/author/a71e31a0-9d98-4524-84e9-e9715a782b23.html" title="司空圖" target="_blank">
                司空圖
            </a> (唐)
        </div>
        <div class="paragraphs">
            
                <div class="paragraph">
                    魏中義士有馮燕，遊俠幽幷最少年。
                </div>
                
                <div class="paragraph">
                    避讐偶作滑臺客，嘶風躍馬來翩翩。
                </div>
                
                <div class="paragraph">
                    此時恰遇鶯花月，堤上軒車晝不絕。
                </div>
                
                <div class="paragraph">
                    兩面高樓語笑聲，指點行人情暗結。
                </div>
                
                <div class="paragraph">
                    擲果潘郎誰不慕，朱門別見紅妝露。
                </div>
                
                <div class="paragraph">
                    故故推門掩不開，似教歐軋傳言語。
                </div>
                
                <div class="paragraph">
                    馮生敲鐙袖籠鞭，半拂垂楊半惹煙。
                </div>
                
                <div class="paragraph">
                    樹間春鳥知人意，的的心期暗與傳。
                </div>
                
                <div class="paragraph">
                    傳道張嬰偏嗜酒，從此香閨爲我有。
                </div>
                
                <div class="paragraph">
                    梁間客燕正相欺，屋上鳴鳩空自鬬。
                </div>
                
                <div class="paragraph">
                    嬰歸醉臥非讐汝，豈知負過人懷懼。
                </div>
                
                <div class="paragraph">
                    燕依戶扇欲潛逃，巾在枕傍指令取。
                </div>
                
                <div class="paragraph">
                    誰言狼戾心能忍，待我情深情不隱。
                </div>
                
                <div class="paragraph">
                    回身本謂取巾難，倒柄方知授霜刅。
                </div>
                
                <div class="paragraph">
                    馮君撫劒即遲疑，自顧平生心不欺。
                </div>
                
                <div class="paragraph">
                    爾能負彼必相負，假手他人復在誰。
                </div>
                
                <div class="paragraph">
                    窗間紅豔猶可掬，熟視花鈿情不足。
                </div>
                
                <div class="paragraph">
                    唯將大義斷胸襟，粉頸初迴如切玉。
                </div>
                
                <div class="paragraph">
                    鳳皇釵碎各分飛，怨魄嬌魂何處追。
                </div>
                
                <div class="paragraph">
                    凌波如喚遊金谷，羞彼[揶揄]淚滿衣。
                </div>
                
                <div class="paragraph">
                    新人藏匿舊人起，白晝喧呼駭鄰里。
                </div>
                
                <div class="paragraph">
                    誣執張嬰不自明，貴免生前遭考捶。
                </div>
                
                <div class="paragraph">
                    官將赴市擁紅塵，掉臂人來擗看人。
                </div>
                
                <div class="paragraph">
                    傳聲莫遣有冤濫，盜殺嬰家即我身。
                </div>
                
                <div class="paragraph">
                    初聞僚吏翻疑歎，呵叱風狂詞不變。
                </div>
                
                <div class="paragraph">
                    縲囚解縛猶自疑，疑是夢中方脫免。
                </div>
                
                <div class="paragraph">
                    未死勸君莫浪言，臨危不顧始知難。
                </div>
                
                <div class="paragraph">
                    已爲不平能割愛，更將身命救深冤。
                </div>
                
                <div class="paragraph">
                    白馬賢侯賈相公，長懸金帛募才雄。
                </div>
                
                <div class="paragraph">
                    拜章請贖馮燕罪，千古三河激義風。
                </div>
                
                <div class="paragraph">
                    黃河東注無時歇，注盡波瀾名不滅。
                </div>
                
                <div class="paragraph">
                    爲感詞人沈下賢，長歌更與分明說。
                </div>
                
                <div class="paragraph">
                    此君精爽知猶在，長與人間留炯誡。
                </div>
                
                <div class="paragraph">
                    鑄作金燕香作堆，焚香酬酒聽歌來。
                </div>
                
        </div>
    </div>
</body>

</html>