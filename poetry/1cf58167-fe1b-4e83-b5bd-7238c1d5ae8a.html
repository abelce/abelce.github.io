<!DOCTYPE html>
<html>

<head>
    <title>
        至德三年春正月時謬蒙差攝海鹽令聞王師收二京因書事寄上浙西節度李侍郎中丞行營五十韻
    </title>
    <meta name="keywords" content="至德三年春正月時謬蒙差攝海鹽令聞王師收二京因書事寄上浙西節度李侍郎中丞行營五十韻 -- 劉長卿">
    <meta name="description" content="至德三年春正月時謬蒙差攝海鹽令聞王師收二京因書事寄上浙西節度李侍郎中丞行營五十韻 -- 劉長卿">
    <meta property="og:title" content="至德三年春正月時謬蒙差攝海鹽令聞王師收二京因書事寄上浙西節度李侍郎中丞行營五十韻">
    <meta property="og:url" content="https://vwood.xyz/poetry/1cf58167-fe1b-4e83-b5bd-7238c1d5ae8a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            至德三年春正月時謬蒙差攝海鹽令聞王師收二京因書事寄上浙西節度李侍郎中丞行營五十韻
        </h2>
        <div class="author"><a href="/author/f11aa395-bb00-4069-9362-9c6e580b168e.html" title="劉長卿" target="_blank">
                劉長卿
            </a> (唐)
        </div>
        <div class="paragraphs">
            
                <div class="paragraph">
                    天上胡星孛，人間反氣橫。
                </div>
                
                <div class="paragraph">
                    風塵生汗馬，河洛縱長鯨。
                </div>
                
                <div class="paragraph">
                    本謂才非據，誰知禍已萌。
                </div>
                
                <div class="paragraph">
                    食參將可待，誅錯輙爲名。
                </div>
                
                <div class="paragraph">
                    萬里兵鋒接，三時羽檄驚。
                </div>
                
                <div class="paragraph">
                    負恩殊鳥獸，流毒遍黎氓。
                </div>
                
                <div class="paragraph">
                    朝市成蕪沒，干戈起戰爭。
                </div>
                
                <div class="paragraph">
                    人心懸反覆，天道暫虛盈。
                </div>
                
                <div class="paragraph">
                    略地侵中土，傳烽到上京。
                </div>
                
                <div class="paragraph">
                    王師陷魑魅，帝座逼欃槍。
                </div>
                
                <div class="paragraph">
                    渭水嘶胡馬，秦山泣漢兵。
                </div>
                
                <div class="paragraph">
                    關原馳萬騎，煙火亂千甍。
                </div>
                
                <div class="paragraph">
                    鳳駕瞻西幸，龍樓議北征。
                </div>
                
                <div class="paragraph">
                    自將行破竹，誰學去吹笙。
                </div>
                
                <div class="paragraph">
                    白日重輪慶，玄穹再造榮。
                </div>
                
                <div class="paragraph">
                    鬼神潛釋憤，夷狄遠輸誠。
                </div>
                
                <div class="paragraph">
                    海內戎衣卷，關中賊壘平。
                </div>
                
                <div class="paragraph">
                    山川隨轉戰，草木困橫行。
                </div>
                
                <div class="paragraph">
                    區宇神功立，謳歌帝業成。
                </div>
                
                <div class="paragraph">
                    天回萬象慶，龍見五雲迎。
                </div>
                
                <div class="paragraph">
                    小苑春猶在，長安日更明。
                </div>
                
                <div class="paragraph">
                    星辰歸正位，雷雨發殘生。
                </div>
                
                <div class="paragraph">
                    文物登前古，簫韶下太清。
                </div>
                
                <div class="paragraph">
                    未央新柳色，長樂舊鐘聲。
                </div>
                
                <div class="paragraph">
                    八使推邦彥，中司案國程。
                </div>
                
                <div class="paragraph">
                    蒼生屬伊呂，明主仗韓彭。
                </div>
                
                <div class="paragraph">
                    兇醜將除蔓，姦豪已負荆。
                </div>
                
                <div class="paragraph">
                    世危看柱石，時難識忠貞。
                </div>
                
                <div class="paragraph">
                    薄伐徵貔虎，長驅擁斾旌。
                </div>
                
                <div class="paragraph">
                    吳山依重鎮，江月帶行營。
                </div>
                
                <div class="paragraph">
                    金石懸詞律，煙雲動筆精。
                </div>
                
                <div class="paragraph">
                    運籌初減竈，調鼎未和羹。
                </div>
                
                <div class="paragraph">
                    北虜傳初解，東人望已傾。
                </div>
                
                <div class="paragraph">
                    池塘催謝客，花木待春卿。
                </div>
                
                <div class="paragraph">
                    昔忝登龍首，能傷困驥鳴。
                </div>
                
                <div class="paragraph">
                    艱難悲伏劒，提握喜懸衡。
                </div>
                
                <div class="paragraph">
                    巴曲誰堪聽，秦臺自有情。
                </div>
                
                <div class="paragraph">
                    遂令辭短褐，仍欲請長纓。
                </div>
                
                <div class="paragraph">
                    久客田園廢，初官印綬輕。
                </div>
                
                <div class="paragraph">
                    榛蕪上國路，苔蘚北山楹。
                </div>
                
                <div class="paragraph">
                    嬾慢羞趨府，驅馳憶退耕。
                </div>
                
                <div class="paragraph">
                    榴花無暇醉，蓬髮帶愁縈。
                </div>
                
                <div class="paragraph">
                    地僻方言異，身微俗慮幷。
                </div>
                
                <div class="paragraph">
                    家憐雙鯉斷，才媿小鱗烹。
                </div>
                
                <div class="paragraph">
                    滄海今猶滯，青陽歲又更。
                </div>
                
                <div class="paragraph">
                    洲香生杜若，谿煖戲鵁鶄。
                </div>
                
                <div class="paragraph">
                    煙水宜春候，褰關值晚晴。
                </div>
                
                <div class="paragraph">
                    潮聲來萬井，山色映孤城。
                </div>
                
                <div class="paragraph">
                    旅夢親喬木，歸心亂早鶯。
                </div>
                
                <div class="paragraph">
                    倘無知己在，今已訪蓬瀛。
                </div>
                
        </div>
    </div>
</body>

</html>