<!DOCTYPE html>
<html>

<head>
    <title>
        吳季謙侍郎送家釀香泉絕無灰得未曾有戲成報章
    </title>
    <meta name="keywords" content="吳季謙侍郎送家釀香泉絕無灰得未曾有戲成報章 -- 岳珂">
    <meta name="description" content="吳季謙侍郎送家釀香泉絕無灰得未曾有戲成報章 -- 岳珂">
    <meta property="og:title" content="吳季謙侍郎送家釀香泉絕無灰得未曾有戲成報章">
    <meta property="og:url" content="https://vwood.xyz/poetry/fb9c59a7-3f36-4ac2-99a3-7789ab32f7b8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            吳季謙侍郎送家釀香泉絕無灰得未曾有戲成報章
        </h2>
        <div class="author"><a href="/author/a53019ba-43d9-4957-8663-002134d2b937.html" title="岳珂" target="_blank">
                岳珂
            </a> (宋)
        </div>
        <div class="paragraphs">
            
                <div class="paragraph">
                    義豐愛酒憎官壺，日長忍渴呼酪奴。
                </div>
                
                <div class="paragraph">
                    自言畏灰如畏虎，有酒不向官坊酤。
                </div>
                
                <div class="paragraph">
                    當家香泉世無比，米潔麯甘醇且美。
                </div>
                
                <div class="paragraph">
                    釀時不著一點灰，滿酌寒泉挹清泚。
                </div>
                
                <div class="paragraph">
                    小槽滴瀝竹筧承，冰渠夜濺真珠明。
                </div>
                
                <div class="paragraph">
                    一泓澄澈玉無底，滿甕盎盎春風生。
                </div>
                
                <div class="paragraph">
                    釀成不肯飲俗客，澆著柴桑舊時宅，共此千年醉眠石。
                </div>
                
                <div class="paragraph">
                    更將餘瀝走馬軍，來注吾家老瓦盆，許我自飲不許分。
                </div>
                
                <div class="paragraph">
                    老境宦游環軌轍，官酒徧嘗隨地別，何曾見灰能作孽。
                </div>
                
                <div class="paragraph">
                    饑來一腹大於蟬，鯨呿自覺吸百川。
                </div>
                
                <div class="paragraph">
                    是灰是酒俱不辨，豈問他州并異縣。
                </div>
                
                <div class="paragraph">
                    今夕何夕翻露漿，扣壺一洗灰土腸。
                </div>
                
                <div class="paragraph">
                    君不見柴桑于酒特寓意，相逢不擇賤與貴，要是醇醨均一致。
                </div>
                
                <div class="paragraph">
                    汝陽後來帝家子，路逢麴車不知味，流涎正復何所謂。
                </div>
                
                <div class="paragraph">
                    貧爲田舍富天宗，遇酒隨飲莫適從。
                </div>
                
                <div class="paragraph">
                    豈如仙家居義豐，無懷自與造化通。
                </div>
                
                <div class="paragraph">
                    彼燧人氏初何功，酬君三語將無同。
                </div>
                
                <div class="paragraph">
                    同不同，君信否。
                </div>
                
                <div class="paragraph">
                    黄花飄香石耐久，明日山行且携酒。
                </div>
                
        </div>
    </div>
</body>

</html>