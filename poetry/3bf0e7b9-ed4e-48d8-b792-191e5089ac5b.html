<!DOCTYPE html>
<html>

<head>
    <title>
        黄甘寄李獻甫
    </title>
    <meta name="keywords" content="黄甘寄李獻甫 -- 馮山">
    <meta name="description" content="黄甘寄李獻甫 -- 馮山">
    <meta property="og:title" content="黄甘寄李獻甫">
    <meta property="og:url" content="https://vwood.xyz/poetry/3bf0e7b9-ed4e-48d8-b792-191e5089ac5b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            黄甘寄李獻甫
        </h2>
        <div class="author"><a href="/author/d589f29b-f1f2-407b-8d07-742b6cab0aa7.html" title="馮山" target="_blank">
                馮山
            </a> (宋)
        </div>
        <div class="paragraphs">
            
                <div class="paragraph">
                    果山多果遍林丘，惟有黄甘格最優。
                </div>
                
                <div class="paragraph">
                    繁結幾經秋雨熟，完滋宜带晚霜收。
                </div>
                
                <div class="paragraph">
                    霞餘點綴青林遠，星散玲瓏綠葉稠。
                </div>
                
                <div class="paragraph">
                    秀色盈衢爭委市，穠香浮水半通舟。
                </div>
                
                <div class="paragraph">
                    金苞爛漫差三等，乳蒂龍鐘占上游。
                </div>
                
                <div class="paragraph">
                    一宴嘗珍皆絕品，萬錢要價或輕酬。
                </div>
                
                <div class="paragraph">
                    盤筵皎潔如圓蓋，梨栗粗凡似贅疣。
                </div>
                
                <div class="paragraph">
                    藴藉佳賓忻共賞，芬芳醇酎雅相投。
                </div>
                
                <div class="paragraph">
                    殷勤食指嘗先動，顧盼饞涎已自流。
                </div>
                
                <div class="paragraph">
                    花瓣瓊瑤紛落爪，雲腴冰雪冷侵喉。
                </div>
                
                <div class="paragraph">
                    蒲萄鎖碎終非匹，荔子肥甘僅可儔。
                </div>
                
                <div class="paragraph">
                    但效兒童貪磊落，不知牙齒怯颼飀。
                </div>
                
                <div class="paragraph">
                    力蠲消渴多年病，清釀騷吟一腹秋。
                </div>
                
                <div class="paragraph">
                    屬饜且行猶掌上，悶餘雖卧亦床頭。
                </div>
                
                <div class="paragraph">
                    膚輕漸密衣猶重，種好懸囊子尚留。
                </div>
                
                <div class="paragraph">
                    憔悴瀼西三寸小，酸寒東望一枚休。
                </div>
                
                <div class="paragraph">
                    檉均奴僕知郎貴，橘類砆砥比玉羞。
                </div>
                
                <div class="paragraph">
                    美實舊嗟遺貢禹，嘉名今愧下温州。
                </div>
                
                <div class="paragraph">
                    多栽厚利羸梔茜，一熟經時汗馬牛。
                </div>
                
                <div class="paragraph">
                    晚歲幸爲安漢守，眼明重到洞庭遊。
                </div>
                
                <div class="paragraph">
                    已將滋味千時好，寧免苞苴徇世求。
                </div>
                
                <div class="paragraph">
                    大嚼有誰能快意，素餐無事却成憂。
                </div>
                
                <div class="paragraph">
                    徐陵奬識詩辭古，胡濟矜誇賦筆遒。
                </div>
                
                <div class="paragraph">
                    願得新篇聊假借，庶幾聲望出遐陬。
                </div>
                
        </div>
    </div>
</body>

</html>