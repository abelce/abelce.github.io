<!DOCTYPE html>
<html>

<head>
    <title>
        歲除夜過白土市不宿夜幾失道田家地卧四十韻
    </title>
    <meta name="keywords" content="歲除夜過白土市不宿夜幾失道田家地卧四十韻 -- 方回">
    <meta name="description" content="歲除夜過白土市不宿夜幾失道田家地卧四十韻 -- 方回">
    <meta property="og:title" content="歲除夜過白土市不宿夜幾失道田家地卧四十韻">
    <meta property="og:url" content="https://vwood.xyz/poetry/53cb3a82-9b42-4702-a880-58efa3475c04.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            歲除夜過白土市不宿夜幾失道田家地卧四十韻
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    臘月廿九日，丁亥之歲除。
                </div>
                
                <div class="paragraph">
                    朝發句容縣，寒空晴色初。
                </div>
                
                <div class="paragraph">
                    初晴信可喜，泥深猶尺餘。
                </div>
                
                <div class="paragraph">
                    午憩白土市，暮指丹陽湖。
                </div>
                
                <div class="paragraph">
                    未至四十里，落彩沉金烏。
                </div>
                
                <div class="paragraph">
                    泥晝尚可涉，泥夜何可踰。
                </div>
                
                <div class="paragraph">
                    况乃岡坂間，十步千盤紆。
                </div>
                
                <div class="paragraph">
                    積雪五十日，凍塊始半甦。
                </div>
                
                <div class="paragraph">
                    雪中間以雨，野溜成溝渠。
                </div>
                
                <div class="paragraph">
                    埂塍或斷缺，下有不測淤。
                </div>
                
                <div class="paragraph">
                    江南舊行役，兩夫肩竹輿。
                </div>
                
                <div class="paragraph">
                    與其一跌三，不若拾而徒。
                </div>
                
                <div class="paragraph">
                    芒鞋既已著，豈復惜衣裾。
                </div>
                
                <div class="paragraph">
                    黑者爲水潦，白者爲路途。
                </div>
                
                <div class="paragraph">
                    暗中相摸索，前行後號呼。
                </div>
                
                <div class="paragraph">
                    右手拄我杖，左手一僕扶。
                </div>
                
                <div class="paragraph">
                    遠村坎坎鼓，守歲以自娛。
                </div>
                
                <div class="paragraph">
                    荆棘莽蒼中，焉從造其廬。
                </div>
                
                <div class="paragraph">
                    前導忽還迓，道遠店亦無。
                </div>
                
                <div class="paragraph">
                    求宿一農家，地卧用草鋪。
                </div>
                
                <div class="paragraph">
                    於此得偃息，豈敢過有圖。
                </div>
                
                <div class="paragraph">
                    暖湯濯倦足，濁酒斟浮蛆。
                </div>
                
                <div class="paragraph">
                    意色默相賀，天其念無辜。
                </div>
                
                <div class="paragraph">
                    幸無坑穽墮，險不狼虎屠。
                </div>
                
                <div class="paragraph">
                    燈下見異物，非馬非騾馿。
                </div>
                
                <div class="paragraph">
                    藏牛于屋內，云以避穿窬。
                </div>
                
                <div class="paragraph">
                    終夕噍草聲，去枕才咫且。
                </div>
                
                <div class="paragraph">
                    從者各僵仆，不異犬與豬。
                </div>
                
                <div class="paragraph">
                    平生幾今夕，亦嘗分郡符。
                </div>
                
                <div class="paragraph">
                    軍府熾庭燎，麗譙侈門符。
                </div>
                
                <div class="paragraph">
                    賓客候兵衛，兒童奉屠蘇。
                </div>
                
                <div class="paragraph">
                    焉知窮且老，狼狽逃村墟。
                </div>
                
                <div class="paragraph">
                    瘡痏腰膂破，癢痛皮膚枯。
                </div>
                
                <div class="paragraph">
                    大風鼓天地，嘯鬼號鼪狐。
                </div>
                
                <div class="paragraph">
                    使其伏榛莽，豈不戕厥軀。
                </div>
                
                <div class="paragraph">
                    遥遥烏聊山，有竹有琴書。
                </div>
                
                <div class="paragraph">
                    我故念我家，兒女亦念予。
                </div>
                
                <div class="paragraph">
                    目睫竟不交，炯然如鰥魚。
                </div>
                
                <div class="paragraph">
                    曉行付一笑，終夕空嗟吁。
                </div>
                
                <div class="paragraph">
                    作詩紀此事，異時示吾雛。
                </div>
                
        </div>
    </div>
</body>

</html>