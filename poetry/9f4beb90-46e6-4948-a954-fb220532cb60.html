<!DOCTYPE html>
<html>

<head>
    <title>
        趨翰苑遭誣搆四十六韻
    </title>
    <meta name="keywords" content="趨翰苑遭誣搆四十六韻 -- 李紳">
    <meta name="description" content="趨翰苑遭誣搆四十六韻 -- 李紳">
    <meta property="og:title" content="趨翰苑遭誣搆四十六韻">
    <meta property="og:url" content="https://vwood.xyz/poetry/9f4beb90-46e6-4948-a954-fb220532cb60.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            趨翰苑遭誣搆四十六韻
        </h2>
        <div class="author"><a href="/author/c484b4d3-17e3-44c7-8cac-9784065fbe08.html" title="李紳" target="_blank">
                李紳
            </a> (唐)
        </div>
        <div class="paragraphs">
            
                <div class="paragraph">
                    九五當乾德，三千應瑞符。
                </div>
                
                <div class="paragraph">
                    纂堯昌聖曆，宗禹盛丕圖。
                </div>
                
                <div class="paragraph">
                    畫象垂新令，消兵易舊謨。
                </div>
                
                <div class="paragraph">
                    選賢方去智，招諫忽升愚。
                </div>
                
                <div class="paragraph">
                    大樂調元氣，神功運化罏。
                </div>
                
                <div class="paragraph">
                    脫鱗超沆瀣，翻翼集蓬壺。
                </div>
                
                <div class="paragraph">
                    捧日恩光別，抽毫顧問殊。
                </div>
                
                <div class="paragraph">
                    鳳形憐彩筆，龍頷借驪珠。
                </div>
                
                <div class="paragraph">
                    擲地聲名寡，摩天羽翮孤。
                </div>
                
                <div class="paragraph">
                    潔身酬雨露，利口扇讒諛。
                </div>
                
                <div class="paragraph">
                    碧海同宸眷，鴻毛比賤軀。
                </div>
                
                <div class="paragraph">
                    辨疑分黑白，舉直觝朋徒。
                </div>
                
                <div class="paragraph">
                    庭獸方呈角，階蓂始効莩。
                </div>
                
                <div class="paragraph">
                    日傾烏掩魄，星落斗摧樞。
                </div>
                
                <div class="paragraph">
                    墜劒悲喬岳，號弓泣鼎湖。
                </div>
                
                <div class="paragraph">
                    亂羣逢害馬，擇肉縱狂貙。
                </div>
                
                <div class="paragraph">
                    膽爲隳肝竭，心因瀝血枯。
                </div>
                
                <div class="paragraph">
                    滿帆摧駭浪，征棹折危途。
                </div>
                
                <div class="paragraph">
                    燕客書方詐，堯門信未孚。
                </div>
                
                <div class="paragraph">
                    謗興金就鑠，毀極玉生瘉。
                </div>
                
                <div class="paragraph">
                    礪吻矜先搏，張羅騁疾驅。
                </div>
                
                <div class="paragraph">
                    地嫌稀魍魎，海恨止番禺。
                </div>
                
                <div class="paragraph">
                    瘴嶺衝蛇入，蒸池躡虺趨。
                </div>
                
                <div class="paragraph">
                    望天收雪涕，看鏡攬霜鬚。
                </div>
                
                <div class="paragraph">
                    草毒人驚剪，茅荒室未誅。
                </div>
                
                <div class="paragraph">
                    火風晴處扇，山鬼雨中呼。
                </div>
                
                <div class="paragraph">
                    窮老鄉關遠，羇愁骨肉無。
                </div>
                
                <div class="paragraph">
                    鵲靈窺牖戶，龜瑞出泥途。
                </div>
                
                <div class="paragraph">
                    煙島深千瘴，滄波淼四隅。
                </div>
                
                <div class="paragraph">
                    海標傳信使，江棹認妻孥。
                </div>
                
                <div class="paragraph">
                    到接三冬暮，來經六月徂。
                </div>
                
                <div class="paragraph">
                    暗灘朝不怒，驚瀨夜無虞。
                </div>
                
                <div class="paragraph">
                    俛首安羸業，齊眉慰病夫。
                </div>
                
                <div class="paragraph">
                    涸魚思雨潤，僵燕望雷蘇。
                </div>
                
                <div class="paragraph">
                    詔下因頒朔，恩移詎省辜。
                </div>
                
                <div class="paragraph">
                    誑天猶指鹿，依社尚憑狐。
                </div>
                
                <div class="paragraph">
                    度嶺瞻牛斗，浮江淬轆轤。
                </div>
                
                <div class="paragraph">
                    未平人睚眦，誰懼鬼揶揄。
                </div>
                
                <div class="paragraph">
                    盆浦潮通楚，匡山地接吳。
                </div>
                
                <div class="paragraph">
                    庾樓清桂滿，遠寺素蓮敷。
                </div>
                
                <div class="paragraph">
                    髣髴皆停馬，悲歡盡隙駒。
                </div>
                
                <div class="paragraph">
                    舊交封宿草，衰鬢重生芻。
                </div>
                
                <div class="paragraph">
                    萬戟分梁苑，雙旌寄魯儒。
                </div>
                
                <div class="paragraph">
                    駸駸移歲月，冉冉近桑榆。
                </div>
                
                <div class="paragraph">
                    疲馬愁千里，孤鴻念五湖。
                </div>
                
                <div class="paragraph">
                    終當賦歸去，那更學楊朱。
                </div>
                
        </div>
    </div>
</body>

</html>