<!DOCTYPE html>
<html>

<head>
    <title>
        詩別可齋陳制置移鎮吳門
    </title>
    <meta name="keywords" content="詩別可齋陳制置移鎮吳門 -- 鄭清之">
    <meta name="description" content="詩別可齋陳制置移鎮吳門 -- 鄭清之">
    <meta property="og:title" content="詩別可齋陳制置移鎮吳門">
    <meta property="og:url" content="https://vwood.xyz/poetry/4ea7ba97-451c-4517-9e0d-ea5fd1fd3477.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            詩別可齋陳制置移鎮吳門
        </h2>
        <div class="author"><a href="/author/7d8f9eda-ea02-435d-af01-05102d3de8ec.html" title="鄭清之" target="_blank">
                鄭清之
            </a> (宋)
        </div>
        <div class="paragraphs">
            
                <div class="paragraph">
                    恭惟上明聖，宵旰親政初。
                </div>
                
                <div class="paragraph">
                    朝有快活貫，野無薄笨車。
                </div>
                
                <div class="paragraph">
                    我獨何因緣，濫持鈞與樞。
                </div>
                
                <div class="paragraph">
                    妄意在人物，搜羅到巖墟。
                </div>
                
                <div class="paragraph">
                    穆之百函至，酬答疲卷舒。
                </div>
                
                <div class="paragraph">
                    雖云得梗概，詎必相賢愚。
                </div>
                
                <div class="paragraph">
                    君時藹廉譽，一再登除書。
                </div>
                
                <div class="paragraph">
                    公牘耻私謝，直語非貢諛。
                </div>
                
                <div class="paragraph">
                    尚無赫蹏牋，而况雙鯉魚。
                </div>
                
                <div class="paragraph">
                    元龍一世豪，名下定不虛。
                </div>
                
                <div class="paragraph">
                    我歸海之濱，偃息田園居。
                </div>
                
                <div class="paragraph">
                    生平舊交游，相忘付江湖。
                </div>
                
                <div class="paragraph">
                    軍將忽打門，君書來自吳。
                </div>
                
                <div class="paragraph">
                    瓿藁富鴻筆，硯銘出龜趺。
                </div>
                
                <div class="paragraph">
                    興懷向㵳泬，論文逮荒疎。
                </div>
                
                <div class="paragraph">
                    自言久愛敬，今始通勤渠。
                </div>
                
                <div class="paragraph">
                    不爲熱翕翕，不爲暖姝姝。
                </div>
                
                <div class="paragraph">
                    云何好尚真，夐與世俗殊。
                </div>
                
                <div class="paragraph">
                    意者元城賢，待以涑水迂。
                </div>
                
                <div class="paragraph">
                    獸旗畫星壤，龍藩開玉符。
                </div>
                
                <div class="paragraph">
                    老我嘆蒲柳，投閑託枌榆。
                </div>
                
                <div class="paragraph">
                    味言喜啖蔗，秀句嫌催租。
                </div>
                
                <div class="paragraph">
                    的知我輩人，調度非轅駒。
                </div>
                
                <div class="paragraph">
                    子長固多愛，舍菀乃集枯。
                </div>
                
                <div class="paragraph">
                    梅花倚瘦竹，清芬借敷與。
                </div>
                
                <div class="paragraph">
                    常恐硬黄紙，喚歸翔紫廬。
                </div>
                
                <div class="paragraph">
                    問君立朝節，蹇諤辛毗裾。
                </div>
                
                <div class="paragraph">
                    問君治理效，所至桐鄉朱。
                </div>
                
                <div class="paragraph">
                    正爾澤東履，俄然移右扶。
                </div>
                
                <div class="paragraph">
                    借留此截鐙，來暮彼歌襦。
                </div>
                
                <div class="paragraph">
                    譬之絳霄雲，來往本自如。
                </div>
                
                <div class="paragraph">
                    君亦何心哉，此事姑置諸。
                </div>
                
                <div class="paragraph">
                    但惜君去我，有唱誰和余。
                </div>
                
                <div class="paragraph">
                    寒山尚餘雪，江闊征帆孤。
                </div>
                
                <div class="paragraph">
                    揮毫寫別恨，臨風獨躊躇。
                </div>
                
        </div>
    </div>
</body>

</html>