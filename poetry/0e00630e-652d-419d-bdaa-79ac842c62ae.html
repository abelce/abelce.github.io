<!DOCTYPE html>
<html>

<head>
    <title>
        答普賢夢石紀夢授觀音偈
    </title>
    <meta name="keywords" content="答普賢夢石紀夢授觀音偈 -- 釋慧空">
    <meta name="description" content="答普賢夢石紀夢授觀音偈 -- 釋慧空">
    <meta property="og:title" content="答普賢夢石紀夢授觀音偈">
    <meta property="og:url" content="https://vwood.xyz/poetry/0e00630e-652d-419d-bdaa-79ac842c62ae.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            答普賢夢石紀夢授觀音偈
        </h2>
        <div class="author"><a href="/author/68a4eca5-2f84-44a8-8cd5-73a1c16662dd.html" title="釋慧空" target="_blank">
                釋慧空
            </a> (宋)
        </div>
        <div class="paragraphs">
            
                <div class="paragraph">
                    補陀大土觀世音，位超灌頂佛長子。
                </div>
                
                <div class="paragraph">
                    不取正覺不涅槃，大慈悲等衆生界。
                </div>
                
                <div class="paragraph">
                    以如幻智入我夢，示身爲石令我取。
                </div>
                
                <div class="paragraph">
                    入手光嚴覺即無，無中度我觀音在。
                </div>
                
                <div class="paragraph">
                    俄而夢石一信通，授我大士栴檀像。
                </div>
                
                <div class="paragraph">
                    空無定居懶惰久，禮敬供養心常疏。
                </div>
                
                <div class="paragraph">
                    云何大士與夢石，不付他人惟付我。
                </div>
                
                <div class="paragraph">
                    譬如良醫視患衆，各隨其病授其藥。
                </div>
                
                <div class="paragraph">
                    空今病處正在懶，是故二彼用同時。
                </div>
                
                <div class="paragraph">
                    慈力欲我如觀音，一身普現一切處。
                </div>
                
                <div class="paragraph">
                    辯才欲我如夢石，一法圓成一切義。
                </div>
                
                <div class="paragraph">
                    懶無根蔕當處平，道有萌芽隨念長。
                </div>
                
                <div class="paragraph">
                    仰觀仁意乃我願，敢不再拜而欽承。
                </div>
                
                <div class="paragraph">
                    惟願菩薩大慈悲，受我少分之供養。
                </div>
                
                <div class="paragraph">
                    戒品爲香萬行花，勇猛爲幢堅固座。
                </div>
                
                <div class="paragraph">
                    願雲定水功德山，慧燈智日清涼月。
                </div>
                
                <div class="paragraph">
                    所陳妙樂皆法喜，所列珍羞盡禪悅。
                </div>
                
                <div class="paragraph">
                    一一遍滿虛空界，念念出我清凈心。
                </div>
                
                <div class="paragraph">
                    心無所住供亦然，是則名爲無盡供。
                </div>
                
                <div class="paragraph">
                    普願我等諸佛子，見佛盡作如己想。
                </div>
                
                <div class="paragraph">
                    而無彼己同異心，乃至夢中亦如是。
                </div>
                
                <div class="paragraph">
                    雖恒觀世間如夢，而能廣作諸佛事。
                </div>
                
                <div class="paragraph">
                    雖常觀諸法如幻，而能力轉大法輪。
                </div>
                
                <div class="paragraph">
                    當知如夢如幻法，非眼境界惟智境。
                </div>
                
                <div class="paragraph">
                    東山說偈夢石紀，見者悉成無上覺。
                </div>
                
        </div>
    </div>
</body>

</html>