<!DOCTYPE html>
<html>

<head>
    <title>
        高沙道中
    </title>
    <meta name="keywords" content="高沙道中 -- 文天祥">
    <meta name="description" content="高沙道中 -- 文天祥">
    <meta property="og:title" content="高沙道中">
    <meta property="og:url" content="https://vwood.xyz/poetry/f50cf54f-ad9f-477e-9ce0-eeb8ae82253f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            高沙道中
        </h2>
        <div class="author"><a href="/author/6e4d0fc9-cef5-4287-98b6-f918eb571977.html" title="文天祥" target="_blank">
                文天祥
            </a> (宋)
        </div>
        <div class="paragraphs">
            
                <div class="paragraph">
                    三月初五日，索馬平山邊。
                </div>
                
                <div class="paragraph">
                    疾馳趨高沙，如走阪上圓。
                </div>
                
                <div class="paragraph">
                    夜行二百里，望望無人煙。
                </div>
                
                <div class="paragraph">
                    迷途呼不應，如在盤中旋。
                </div>
                
                <div class="paragraph">
                    昏霧腥且濕，怒飆狂欲顛。
                </div>
                
                <div class="paragraph">
                    流澌在鬚髮，塵沫滿櫜鞬。
                </div>
                
                <div class="paragraph">
                    紅日高十丈，方辨山與川。
                </div>
                
                <div class="paragraph">
                    胡行疾如鬼，忽在林之巔。
                </div>
                
                <div class="paragraph">
                    誰家苦竹園，其葉青戔戔。
                </div>
                
                <div class="paragraph">
                    倉皇伏幽篠，生死信天緣。
                </div>
                
                <div class="paragraph">
                    鐵騎俄四合，鳥落無虛弦。
                </div>
                
                <div class="paragraph">
                    遶林勢奔軼，動地聲喧闐。
                </div>
                
                <div class="paragraph">
                    霜蹄破叢翳，出入相貫穿。
                </div>
                
                <div class="paragraph">
                    既無遁形術，又非縮地僊。
                </div>
                
                <div class="paragraph">
                    猛虎驅群羊，兔魚落蹄筌。
                </div>
                
                <div class="paragraph">
                    一吏射中目，頸血僅可濺。
                </div>
                
                <div class="paragraph">
                    一隸縛上馬，無路脫糾纏。
                </div>
                
                <div class="paragraph">
                    一廝躪其足，吞聲以自全。
                </div>
                
                <div class="paragraph">
                    一賓與一從，買命得金錢。
                </div>
                
                <div class="paragraph">
                    一伻與一校，幸不逢戈鋋。
                </div>
                
                <div class="paragraph">
                    嗟予何薄命，寄身空且懸。
                </div>
                
                <div class="paragraph">
                    蕭蕭數竹側，往來度飛韉。
                </div>
                
                <div class="paragraph">
                    遊鋒幾及膚，怒興空握拳。
                </div>
                
                <div class="paragraph">
                    跬步偶不見，殘息忽復延。
                </div>
                
                <div class="paragraph">
                    當其蹙迫時，大風起四邊。
                </div>
                
                <div class="paragraph">
                    意者相其間，神物來蜿蜒。
                </div>
                
                <div class="paragraph">
                    更生不自意，如病乍得痊。
                </div>
                
                <div class="paragraph">
                    須臾傳火攻，然眉復相煎。
                </div>
                
                <div class="paragraph">
                    一行輒一跌，奔命度平田。
                </div>
                
                <div class="paragraph">
                    幽篁便自托，仰天坐且眠。
                </div>
                
                <div class="paragraph">
                    晴曦正當晝，焦腸火生咽。
                </div>
                
                <div class="paragraph">
                    斷罌汲勺水，天降甘露鮮。
                </div>
                
                <div class="paragraph">
                    青山爲我屋，白雲爲我椽。
                </div>
                
                <div class="paragraph">
                    彼草何荒荒，彼水何潺潺。
                </div>
                
                <div class="paragraph">
                    首陽既無食，陰陵不可前。
                </div>
                
                <div class="paragraph">
                    便如失目魚，一似無足蚿。
                </div>
                
                <div class="paragraph">
                    不見道傍骨，委積有萬千。
                </div>
                
                <div class="paragraph">
                    魂魄親蠅蚋，膏脂飽烏鳶。
                </div>
                
                <div class="paragraph">
                    使我先朝露，其事亦復然。
                </div>
                
                <div class="paragraph">
                    丈夫竟如此，吁嗟彼蒼天。
                </div>
                
                <div class="paragraph">
                    古人擇所安，肯蹈不測淵。
                </div>
                
                <div class="paragraph">
                    柰何以遺體，糞土同棄捐。
                </div>
                
                <div class="paragraph">
                    初學蘇子卿，終慕魯仲連。
                </div>
                
                <div class="paragraph">
                    爲我王室故，持此金石堅。
                </div>
                
                <div class="paragraph">
                    自古皆有死，義不污腥羶。
                </div>
                
                <div class="paragraph">
                    求仁而得仁，寧怨溝壑填。
                </div>
                
                <div class="paragraph">
                    秦客載張祿，吳人納伍員。
                </div>
                
                <div class="paragraph">
                    季布走在魯，樊期托於燕。
                </div>
                
                <div class="paragraph">
                    國士急人病，倜儻何拘孿。
                </div>
                
                <div class="paragraph">
                    彼人莫我知，此恨付重泉。
                </div>
                
                <div class="paragraph">
                    鵲聲從何來，忽有吉語傳。
                </div>
                
                <div class="paragraph">
                    此去三五里，古道方平平。
                </div>
                
                <div class="paragraph">
                    行人漸復出，胡馬覺已還。
                </div>
                
                <div class="paragraph">
                    回首下山阿，七人相牽連。
                </div>
                
                <div class="paragraph">
                    東野御已窮，而復加之鞭。
                </div>
                
                <div class="paragraph">
                    趼足如移山，携持姑勉旃。
                </div>
                
                <div class="paragraph">
                    行行重狼顧，常恐追騎先。
                </div>
                
                <div class="paragraph">
                    揚州二游手，面目輕且儇。
                </div>
                
                <div class="paragraph">
                    自言同脫虜，波波口流涎。
                </div>
                
                <div class="paragraph">
                    白日各持梃，其來何翩翩。
                </div>
                
                <div class="paragraph">
                    奴輩殊無聊，似欲爲鷹鸇。
                </div>
                
                <div class="paragraph">
                    逡巡不得避，默默同寒蟬。
                </div>
                
                <div class="paragraph">
                    道逢採樵子，中流得舟船。
                </div>
                
                <div class="paragraph">
                    竹畚當安車，六夫共赬肩。
                </div>
                
                <div class="paragraph">
                    四肢與百骸，屈曲如杯棬。
                </div>
                
                <div class="paragraph">
                    路人心爲惻，從者皆涕漣。
                </div>
                
                <div class="paragraph">
                    星奔不可止，暮達城西阡。
                </div>
                
                <div class="paragraph">
                    饑卧野人廬，藉草爲針氈。
                </div>
                
                <div class="paragraph">
                    詰朝從東渡，始覺安且便。
                </div>
                
                <div class="paragraph">
                    人生豈無難，此難何迍邅。
                </div>
                
                <div class="paragraph">
                    重險復重險，今年定何年。
                </div>
                
                <div class="paragraph">
                    聖世基岱嶽，皇風扇垓埏。
                </div>
                
                <div class="paragraph">
                    中興奮王業，日月光重宣。
                </div>
                
                <div class="paragraph">
                    報國臣有志，悔往不可湔。
                </div>
                
                <div class="paragraph">
                    臣苦不如死，一死尚可憐。
                </div>
                
                <div class="paragraph">
                    堂上太夫人，鬢髮今猶玄。
                </div>
                
                <div class="paragraph">
                    江南昔卜宅，嶺右今受廛。
                </div>
                
                <div class="paragraph">
                    首丘義皇皇，倚門望惓惓。
                </div>
                
                <div class="paragraph">
                    波濤避江介，風雨行淮堧。
                </div>
                
                <div class="paragraph">
                    北海轉萬折，南洋泝孤騫。
                </div>
                
                <div class="paragraph">
                    周游大夫蠡，放浪太史遷。
                </div>
                
                <div class="paragraph">
                    倘復游吾盤，終當耕我綿。
                </div>
                
                <div class="paragraph">
                    夫人生於世，致命各有權。
                </div>
                
                <div class="paragraph">
                    慷慨爲烈士，從容爲聖賢。
                </div>
                
                <div class="paragraph">
                    稽首望南拜，著此泣血篇。
                </div>
                
                <div class="paragraph">
                    百年尚哀痛，敢謂事已遄。
                </div>
                
        </div>
    </div>
</body>

</html>