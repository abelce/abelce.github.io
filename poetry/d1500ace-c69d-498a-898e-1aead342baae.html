<!DOCTYPE html>
<html>

<head>
    <title>
        韓十八侍御見示岳陽樓別竇司直詩因令屬和重以自述故足成六十二韻
    </title>
    <meta name="keywords" content="韓十八侍御見示岳陽樓別竇司直詩因令屬和重以自述故足成六十二韻 -- 劉禹錫">
    <meta name="description" content="韓十八侍御見示岳陽樓別竇司直詩因令屬和重以自述故足成六十二韻 -- 劉禹錫">
    <meta property="og:title" content="韓十八侍御見示岳陽樓別竇司直詩因令屬和重以自述故足成六十二韻">
    <meta property="og:url" content="https://vwood.xyz/poetry/d1500ace-c69d-498a-898e-1aead342baae.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            韓十八侍御見示岳陽樓別竇司直詩因令屬和重以自述故足成六十二韻
        </h2>
        <div class="author"><a href="/author/fa91e1bb-989e-4a2c-9f67-5466c219bdf0.html" title="劉禹錫" target="_blank">
                劉禹錫
            </a> (唐)
        </div>
        <div class="paragraphs">
            
                <div class="paragraph">
                    楚望何蒼然，曾瀾七百里。
                </div>
                
                <div class="paragraph">
                    孤城寄遠目，一寫無窮已。
                </div>
                
                <div class="paragraph">
                    蕩漾浮天蓋，四環宣地理。
                </div>
                
                <div class="paragraph">
                    積漲在三秋，混成非一水。
                </div>
                
                <div class="paragraph">
                    冬遊見清淺，春望多洲沚。
                </div>
                
                <div class="paragraph">
                    雲錦遠沙明，風煙青草靡。
                </div>
                
                <div class="paragraph">
                    火星忽南見，月硤方東迤。
                </div>
                
                <div class="paragraph">
                    雪波西山來，隱若長城起。
                </div>
                
                <div class="paragraph">
                    獨專朝宗路，駛悍不可止。
                </div>
                
                <div class="paragraph">
                    支川讓其威，蓄縮至南委。
                </div>
                
                <div class="paragraph">
                    熊武走蠻落，瀟湘來奧鄙。
                </div>
                
                <div class="paragraph">
                    炎蒸動泉源，積潦搜山趾。
                </div>
                
                <div class="paragraph">
                    歸往無旦夕，包含通遠邇。
                </div>
                
                <div class="paragraph">
                    行當白露時，眇視秋光裏。
                </div>
                
                <div class="paragraph">
                    曙色未昭晰，露華遙斐舋。
                </div>
                
                <div class="paragraph">
                    浩爾神骨清，如觀混元始。
                </div>
                
                <div class="paragraph">
                    北風忽震盪，驚浪迷津涘。
                </div>
                
                <div class="paragraph">
                    怒激鼓鏗訇，蹙成山巋硊。
                </div>
                
                <div class="paragraph">
                    鵾鵬疑變化，罔象何恢詭。
                </div>
                
                <div class="paragraph">
                    噓吸寫樓臺，騰驤露鬐尾。
                </div>
                
                <div class="paragraph">
                    景移羣動息，波靜繁音弭。
                </div>
                
                <div class="paragraph">
                    明月出中央，青天絕纖滓。
                </div>
                
                <div class="paragraph">
                    素光淡無際，綠靜平如砥。
                </div>
                
                <div class="paragraph">
                    空影渡鵷鴻，秋聲思蘆葦。
                </div>
                
                <div class="paragraph">
                    鮫人弄機杼，貝闕駢紅紫。
                </div>
                
                <div class="paragraph">
                    珠蛤吐玲瓏，文鰩翔旖旎。
                </div>
                
                <div class="paragraph">
                    水鄉吳蜀限，地勢東南庳。
                </div>
                
                <div class="paragraph">
                    翼軫粲垂精，衡巫屹環峙。
                </div>
                
                <div class="paragraph">
                    名雄七澤藪，國辨三苗氏。
                </div>
                
                <div class="paragraph">
                    唐羿斷修虵，荆王憚青兕。
                </div>
                
                <div class="paragraph">
                    秦狩跡猶在，虞巡路從此。
                </div>
                
                <div class="paragraph">
                    軒后奏宮商，騷人詠蘭芷。
                </div>
                
                <div class="paragraph">
                    茅嶺潛相應，橘洲傍可指。
                </div>
                
                <div class="paragraph">
                    郭璞驗幽經，羅含著前紀。
                </div>
                
                <div class="paragraph">
                    觀津戚里族，按道侯家子。
                </div>
                
                <div class="paragraph">
                    聯袂登高樓，臨軒笑相視。
                </div>
                
                <div class="paragraph">
                    假守亦高臥，墨曹正垂耳。
                </div>
                
                <div class="paragraph">
                    契闊話涼溫，壺觴慰遷徙。
                </div>
                
                <div class="paragraph">
                    地偏山水秀，客重杯盤侈。
                </div>
                
                <div class="paragraph">
                    紅袖花欲然，銀燈晝相似。
                </div>
                
                <div class="paragraph">
                    興酣更抵掌，樂極同啓齒。
                </div>
                
                <div class="paragraph">
                    筆鋒不能休，藻思一何綺。
                </div>
                
                <div class="paragraph">
                    伊余負微尚，夙昔慙知己。
                </div>
                
                <div class="paragraph">
                    出入金馬門，交結青雲士。
                </div>
                
                <div class="paragraph">
                    襲芳踐蘭室，學古遊槐市。
                </div>
                
                <div class="paragraph">
                    策慕宋前軍，文師漢中壘。
                </div>
                
                <div class="paragraph">
                    陋容昧俯仰，孤志無依倚。
                </div>
                
                <div class="paragraph">
                    衛足不如葵，漏川空歎蟻。
                </div>
                
                <div class="paragraph">
                    幸逢萬物泰，獨處窮途否。
                </div>
                
                <div class="paragraph">
                    鍛翮重疊傷，兢魂再三褫。
                </div>
                
                <div class="paragraph">
                    蘧璦亦屢化，左丘猶有恥。
                </div>
                
                <div class="paragraph">
                    桃源訪仙宮，薜服祠山鬼。
                </div>
                
                <div class="paragraph">
                    故人南臺舊，一別如弦矢。
                </div>
                
                <div class="paragraph">
                    今朝會荆巒，斗酒相宴喜。
                </div>
                
                <div class="paragraph">
                    爲余出新什，笑抃隨伸紙。
                </div>
                
                <div class="paragraph">
                    曄若觀五色，歡然臻四美。
                </div>
                
                <div class="paragraph">
                    委曲風濤事，分明窮達旨。
                </div>
                
                <div class="paragraph">
                    洪韻發華鐘，淒音激清徵。
                </div>
                
                <div class="paragraph">
                    羊濬要共和，江淹多雜擬。
                </div>
                
                <div class="paragraph">
                    徒欲仰高山，焉能追逸軌。
                </div>
                
                <div class="paragraph">
                    湘洲路四達，巴陵城百雉。
                </div>
                
                <div class="paragraph">
                    何必顏光祿，留詩張內史。
                </div>
                
        </div>
    </div>
</body>

</html>