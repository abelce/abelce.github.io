<!DOCTYPE html>
<html>

<head>
    <title>
        醉後走筆酬劉五主簿長句之贈兼簡張大賈二十四先輩昆季
    </title>
    <meta name="keywords" content="醉後走筆酬劉五主簿長句之贈兼簡張大賈二十四先輩昆季 -- 白居易">
    <meta name="description" content="醉後走筆酬劉五主簿長句之贈兼簡張大賈二十四先輩昆季 -- 白居易">
    <meta property="og:title" content="醉後走筆酬劉五主簿長句之贈兼簡張大賈二十四先輩昆季">
    <meta property="og:url" content="https://vwood.xyz/poetry/92daeb3a-75a6-4fc1-8fec-c432f3b887d0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            醉後走筆酬劉五主簿長句之贈兼簡張大賈二十四先輩昆季
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    劉兄文高行孤立，十五年前名翕習。
                </div>
                
                <div class="paragraph">
                    是時相遇在符離，我年二十君三十。
                </div>
                
                <div class="paragraph">
                    得意忘年心迹親，寓居同縣日知聞。
                </div>
                
                <div class="paragraph">
                    衡門寂莫朝尋我，古寺蕭條暮訪君。
                </div>
                
                <div class="paragraph">
                    朝來暮去多攜手，窮巷貧居何所有。
                </div>
                
                <div class="paragraph">
                    秋燈夜寫聯句詩，春雪朝傾煖寒酒。
                </div>
                
                <div class="paragraph">
                    陴湖綠愛白鷗飛，濉水清憐紅鯉肥。
                </div>
                
                <div class="paragraph">
                    偶語閑攀芳樹立，相扶醉蹋落花歸。
                </div>
                
                <div class="paragraph">
                    張賈弟兄同里巷，乘閑數數來相訪。
                </div>
                
                <div class="paragraph">
                    雨天連宿草堂中，月夜徐行石橋上。
                </div>
                
                <div class="paragraph">
                    我年漸長忽自驚，鏡中冉冉髭鬚生。
                </div>
                
                <div class="paragraph">
                    心畏後時同勵志，身牽前事各求名。
                </div>
                
                <div class="paragraph">
                    問我栖栖何所適，鄉人薦爲鹿鳴客。
                </div>
                
                <div class="paragraph">
                    二千里別謝交遊，三十韻詩慰行役。
                </div>
                
                <div class="paragraph">
                    出門可憐唯一身，敝裘瘦馬入咸秦。
                </div>
                
                <div class="paragraph">
                    鼕鼕街鼓紅塵闇，晚到長安無主人。
                </div>
                
                <div class="paragraph">
                    二賈二張與余弟，軀車邐迤來相繼。
                </div>
                
                <div class="paragraph">
                    操詞握賦爲干戈，鋒銳森然勝氣多。
                </div>
                
                <div class="paragraph">
                    齊入文場同苦戰，五人十載九登科。
                </div>
                
                <div class="paragraph">
                    二張得雋名居甲，美退爭雄重告捷。
                </div>
                
                <div class="paragraph">
                    棠棣輝榮竝桂枝，芝蘭芳馥和荆葉。
                </div>
                
                <div class="paragraph">
                    唯有沅犀屈未伸，握中自謂駭雞珍。
                </div>
                
                <div class="paragraph">
                    三年不鳴鳴必大，豈獨駭雞當駭人。
                </div>
                
                <div class="paragraph">
                    元和運啓千年聖，同遇明時余最幸。
                </div>
                
                <div class="paragraph">
                    始辭祕閣吏王畿，遽列諫垣升禁闈。
                </div>
                
                <div class="paragraph">
                    蹇步何堪鳴珮玉，衰容不稱著朝衣。
                </div>
                
                <div class="paragraph">
                    閶闔晨開朝百辟，冕旒不動香煙碧。
                </div>
                
                <div class="paragraph">
                    步登龍尾上虛空，立去天顏無咫尺。
                </div>
                
                <div class="paragraph">
                    宮花似雪從乘輿，禁月如霜坐直廬。
                </div>
                
                <div class="paragraph">
                    身賤每驚隨內宴，才微常媿草天書。
                </div>
                
                <div class="paragraph">
                    晚松寒竹新昌第，職居密近門多閉。
                </div>
                
                <div class="paragraph">
                    日暮銀臺下直回，故人到門門暫開。
                </div>
                
                <div class="paragraph">
                    回頭下馬一相顧，塵土滿衣何處來？
                </div>
                
                <div class="paragraph">
                    斂手炎涼敘未畢，先說舊山今悔出。
                </div>
                
                <div class="paragraph">
                    岐陽旅宦少歡娛，江左羇遊費時日。
                </div>
                
                <div class="paragraph">
                    贈我一篇行路吟，吟之句句披沙金。
                </div>
                
                <div class="paragraph">
                    歲月徒催白髮貌，泥塗不屈青雲心。
                </div>
                
                <div class="paragraph">
                    誰會茫茫天地意，短才獲用長才棄。
                </div>
                
                <div class="paragraph">
                    我隨鵷鷺入煙雲，謬上丹墀爲近臣。
                </div>
                
                <div class="paragraph">
                    君同鸞鳳棲荆棘，猶著青袍作選人。
                </div>
                
                <div class="paragraph">
                    惆悵知賢不能薦，徒爲出入蓬萊殿。
                </div>
                
                <div class="paragraph">
                    月慙諫紙二百張，歲媿俸錢三十萬。
                </div>
                
                <div class="paragraph">
                    大底浮榮何足道，幾度相逢即身老。
                </div>
                
                <div class="paragraph">
                    且傾斗酒慰羇愁，重話符離問舊遊。
                </div>
                
                <div class="paragraph">
                    北巷鄰居幾家去，東林舊院何人住。
                </div>
                
                <div class="paragraph">
                    武里村花落復開，流溝山色應如故。
                </div>
                
                <div class="paragraph">
                    感此酬君千字詩，醉中分手又何之。
                </div>
                
                <div class="paragraph">
                    須知通塞尋常事，莫歎浮沈先後時。
                </div>
                
                <div class="paragraph">
                    慷慨臨歧重相勉，殷勤別後加餐飯。
                </div>
                
                <div class="paragraph">
                    君不見買臣衣錦還故鄉，五十身榮未爲晚。
                </div>
                
        </div>
    </div>
</body>

</html>