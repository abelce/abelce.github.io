<!DOCTYPE html>
<html>

<head>
    <title>
        淮陰太寧山主崇岳逮與予諸父遊今年七十餘耳目聰明筋力强壯奉戒精苦禪誦不輟聞予自黄歸欣然空所居而相延日與之語或寂然相對終日使人之意消也因賦此詩
    </title>
    <meta name="keywords" content="淮陰太寧山主崇岳逮與予諸父遊今年七十餘耳目聰明筋力强壯奉戒精苦禪誦不輟聞予自黄歸欣然空所居而相延日與之語或寂然相對終日使人之意消也因賦此詩 -- 張耒">
    <meta name="description" content="淮陰太寧山主崇岳逮與予諸父遊今年七十餘耳目聰明筋力强壯奉戒精苦禪誦不輟聞予自黄歸欣然空所居而相延日與之語或寂然相對終日使人之意消也因賦此詩 -- 張耒">
    <meta property="og:title" content="淮陰太寧山主崇岳逮與予諸父遊今年七十餘耳目聰明筋力强壯奉戒精苦禪誦不輟聞予自黄歸欣然空所居而相延日與之語或寂然相對終日使人之意消也因賦此詩">
    <meta property="og:url" content="https://vwood.xyz/poetry/71a5c10a-f8b6-4cab-bde0-1237ec71fa8a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            淮陰太寧山主崇岳逮與予諸父遊今年七十餘耳目聰明筋力强壯奉戒精苦禪誦不輟聞予自黄歸欣然空所居而相延日與之語或寂然相對終日使人之意消也因賦此詩
        </h2>
        <div class="author"><a href="/author/88f9829b-8158-4bdb-aa32-b358b81ebaa1.html" title="張耒" target="_blank">
                張耒
            </a> (宋)
        </div>
        <div class="paragraphs">
            
                <div class="paragraph">
                    我來之初季春月，門外李花如積雪。
                </div>
                
                <div class="paragraph">
                    杜門燕坐度長夏，庭樹秋風忽騷屑。
                </div>
                
                <div class="paragraph">
                    西馳大火不復燎，急雨凄風爭應節。
                </div>
                
                <div class="paragraph">
                    紫貂暴日知有待，畫扇依牆將怨別。
                </div>
                
                <div class="paragraph">
                    蒸雲積潦漸收拾，惡木煩蕪稍摧折。
                </div>
                
                <div class="paragraph">
                    不知此事誰主張，躍馬奔車忽回轍。
                </div>
                
                <div class="paragraph">
                    嗟予行世蹈坎埳，僅免豺狼膏齒舌。
                </div>
                
                <div class="paragraph">
                    三年閉戶餓江島，脫粟無餘衣百結。
                </div>
                
                <div class="paragraph">
                    近者皇天忽悔禍，雨施雲行咸澡雪。
                </div>
                
                <div class="paragraph">
                    復官還職遍海內，爭脫囚冠鳴佩玦。
                </div>
                
                <div class="paragraph">
                    老夫龍鍾衆人後，一舸循江信沿涉。
                </div>
                
                <div class="paragraph">
                    風波歷盡見故鄉，親友相逢驚白髮。
                </div>
                
                <div class="paragraph">
                    道人已老見我喜，靜掃高堂容憩歇。
                </div>
                
                <div class="paragraph">
                    佛龕日近得香火，僧飯時容供粗糲。
                </div>
                
                <div class="paragraph">
                    讀書小技漫勤苦，安禪大觀無分別。
                </div>
                
                <div class="paragraph">
                    久便閑放輕祿利，已脫憂危傲縲紲。
                </div>
                
                <div class="paragraph">
                    天時進退古不忒，人事興衰今屢閱。
                </div>
                
                <div class="paragraph">
                    酒濃村店足斟酌，魚美長淮恣哺啜。
                </div>
                
                <div class="paragraph">
                    從今萬事付天工，致安民庶看夔契。
                </div>
                
        </div>
    </div>
</body>

</html>