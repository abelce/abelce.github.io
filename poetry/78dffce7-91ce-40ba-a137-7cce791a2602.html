<!DOCTYPE html>
<html>

<head>
    <title>
        送蜀客
    </title>
    <meta name="keywords" content="送蜀客 -- 周文璞">
    <meta name="description" content="送蜀客 -- 周文璞">
    <meta property="og:title" content="送蜀客">
    <meta property="og:url" content="https://vwood.xyz/poetry/78dffce7-91ce-40ba-a137-7cce791a2602.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送蜀客
        </h2>
        <div class="author"><a href="/author/65cdc426-e685-4e1a-bbb3-99dfd8bd54d6.html" title="周文璞" target="_blank">
                周文璞
            </a> (宋)
        </div>
        <div class="paragraphs">
            
                <div class="paragraph">
                    都市今重到，文園更倦遊。
                </div>
                
                <div class="paragraph">
                    依依返窮峽，得得上歸舟。
                </div>
                
                <div class="paragraph">
                    往事深能憶，沈痾久合瘳。
                </div>
                
                <div class="paragraph">
                    行經古祠廟，應酹舊山丘。
                </div>
                
                <div class="paragraph">
                    梁甫遺馨在，降牋殺氣浮。
                </div>
                
                <div class="paragraph">
                    白衣猶肯出，黄裏不包羞。
                </div>
                
                <div class="paragraph">
                    一聽巴人曲，多貽漢璽憂。
                </div>
                
                <div class="paragraph">
                    花蒙塵漠漠，苑抱水悠悠。
                </div>
                
                <div class="paragraph">
                    蠢爾狂童輩，俱爲滅族囚。
                </div>
                
                <div class="paragraph">
                    坤維元自正，棧閣未應修。
                </div>
                
                <div class="paragraph">
                    管樂誰能並，卿雲亦可儔。
                </div>
                
                <div class="paragraph">
                    時哉著檮杌，聊以畔牢愁。
                </div>
                
                <div class="paragraph">
                    硉矹重開險，銷沉萬壘秋。
                </div>
                
                <div class="paragraph">
                    堂留石室畫，歌尚竹枝謳。
                </div>
                
                <div class="paragraph">
                    寒蚻催逋客，啼鵑識故侯。
                </div>
                
                <div class="paragraph">
                    屈沱嘗角黍，岷嶺看牽牛。
                </div>
                
                <div class="paragraph">
                    從此多談讌，逢誰共勸酬。
                </div>
                
                <div class="paragraph">
                    近前持硯削，成列抱箜篌。
                </div>
                
                <div class="paragraph">
                    近歲安樞相，宣威在益州。
                </div>
                
                <div class="paragraph">
                    君歸如訪謁，朝論必咨諏。
                </div>
                
                <div class="paragraph">
                    列聖方垂統，羣公亦好脩。
                </div>
                
                <div class="paragraph">
                    焚燒已郿塢，誅殛到讙兜。
                </div>
                
                <div class="paragraph">
                    虎豹參差束，魑魖次第投。
                </div>
                
                <div class="paragraph">
                    衣冠通海嶠，干羽格蠻陬。
                </div>
                
                <div class="paragraph">
                    江寇何勞服，淮田亦粗收。
                </div>
                
                <div class="paragraph">
                    旌旃仍使傳，炮烙任兜鍪。
                </div>
                
                <div class="paragraph">
                    玄象摧天狗，昌陵控玉虬。
                </div>
                
                <div class="paragraph">
                    嗟嗟几上肉，斷斷幄中籌。
                </div>
                
                <div class="paragraph">
                    貢錦資藩輔，緘辭告帝謀。
                </div>
                
                <div class="paragraph">
                    聲名與勳烈，應逐漢江流。
                </div>
                
        </div>
    </div>
</body>

</html>