<!DOCTYPE html>
<html>

<head>
    <title>
        上浙東帥王尚書
    </title>
    <meta name="keywords" content="上浙東帥王尚書 -- 曾丰">
    <meta name="description" content="上浙東帥王尚書 -- 曾丰">
    <meta property="og:title" content="上浙東帥王尚書">
    <meta property="og:url" content="https://vwood.xyz/poetry/fb3ed3ac-eebe-47a8-b382-7d6b1df3e8f3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上浙東帥王尚書
        </h2>
        <div class="author"><a href="/author/27b455d6-9f90-4ed1-8560-6b3695a73e39.html" title="曾丰" target="_blank">
                曾丰
            </a> (宋)
        </div>
        <div class="paragraphs">
            
                <div class="paragraph">
                    太古犧媧氏，創爲琴與笙。
                </div>
                
                <div class="paragraph">
                    氤氳弸混沌，噢咻擘冥莖。
                </div>
                
                <div class="paragraph">
                    合氣歸三律，分音麗五行。
                </div>
                
                <div class="paragraph">
                    未歌先協律，無韻不成聲。
                </div>
                
                <div class="paragraph">
                    曲度初焉刌，詩機寖以萌。
                </div>
                
                <div class="paragraph">
                    朝廷風化洽，里巷頌聲盈。
                </div>
                
                <div class="paragraph">
                    玄鳥三夫倡，卿雲百辟賡。
                </div>
                
                <div class="paragraph">
                    口姑隨所發，心自得其平。
                </div>
                
                <div class="paragraph">
                    三代德爲政，四詩詞見情。
                </div>
                
                <div class="paragraph">
                    揫收歸禮義，點檢中章程。
                </div>
                
                <div class="paragraph">
                    傳久寧無雜，刪多亦已精。
                </div>
                
                <div class="paragraph">
                    王通續似贅，束皙補疑贏。
                </div>
                
                <div class="paragraph">
                    聖事難爲僭，時名可與爭。
                </div>
                
                <div class="paragraph">
                    遒人中曠絕，樂府四紛更。
                </div>
                
                <div class="paragraph">
                    體變從蘇李，枝分入遜鏗。
                </div>
                
                <div class="paragraph">
                    舂容七字律，挺拔五言城。
                </div>
                
                <div class="paragraph">
                    老杜收全氣，新功集大成。
                </div>
                
                <div class="paragraph">
                    統經唐末亂，派轉國初清。
                </div>
                
                <div class="paragraph">
                    歐定聖俞價，蘇成山谷名。
                </div>
                
                <div class="paragraph">
                    江西容入社，天下指爲榮。
                </div>
                
                <div class="paragraph">
                    顧我耽餘習，如今費半生。
                </div>
                
                <div class="paragraph">
                    閑中無益作，醉裏不平鳴。
                </div>
                
                <div class="paragraph">
                    改罷令兒誦，吟成喚客評。
                </div>
                
                <div class="paragraph">
                    槁肝隨血嘔，枵腹欠書撐。
                </div>
                
                <div class="paragraph">
                    亂稿囊成癭，狂題壁被黥。
                </div>
                
                <div class="paragraph">
                    捫心終鹿鹿，掩俗强錚錚。
                </div>
                
                <div class="paragraph">
                    要得誰然否，能爲我重輕。
                </div>
                
                <div class="paragraph">
                    宗風晉王導，詩學漢匡衡。
                </div>
                
                <div class="paragraph">
                    廢食毛錐子，忘年墨客卿。
                </div>
                
                <div class="paragraph">
                    風騷潛出入，古律恣縱橫。
                </div>
                
                <div class="paragraph">
                    造化隨機掇，江山與筆攖。
                </div>
                
                <div class="paragraph">
                    千年傳有嫡，四海敵無勍。
                </div>
                
                <div class="paragraph">
                    妙韵敺三籟，徽音逼六䪫。
                </div>
                
                <div class="paragraph">
                    何當被金石，直可薦宗祊。
                </div>
                
                <div class="paragraph">
                    宿傑饒先駕，新英聽主盟。
                </div>
                
                <div class="paragraph">
                    聞韶醒耳閼，慕藺倒心旌。
                </div>
                
                <div class="paragraph">
                    傴僂循涯進，慇懃曳屣迎。
                </div>
                
                <div class="paragraph">
                    觀天醯甕坐，持斧郢門呈。
                </div>
                
                <div class="paragraph">
                    魚未經燒尾，龍猶要點睛。
                </div>
                
                <div class="paragraph">
                    金篦輕發膜，銀海驟增明。
                </div>
                
                <div class="paragraph">
                    肯作招風木，甘爲附驥虻。
                </div>
                
                <div class="paragraph">
                    龍門難得到，玉府不妨傾。
                </div>
                
                <div class="paragraph">
                    乞我無嫌富，山巖可以盛。
                </div>
                
        </div>
    </div>
</body>

</html>