<!DOCTYPE html>
<html>

<head>
    <title>
        贈王幼玉
    </title>
    <meta name="keywords" content="贈王幼玉 -- 柳富">
    <meta name="description" content="贈王幼玉 -- 柳富">
    <meta property="og:title" content="贈王幼玉">
    <meta property="og:url" content="https://vwood.xyz/poetry/6860a958-44a8-4d5f-b20e-e6bb107ef810.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈王幼玉
        </h2>
        <div class="author"><a href="/author/b40a7548-2b39-48f3-8031-f7498cc1d472.html" title="柳富" target="_blank">
                柳富
            </a> (宋)
        </div>
        <div class="paragraphs">
            
                <div class="paragraph">
                    紫府樓閣高相倚，金碧戶牖紅暉起。
                </div>
                
                <div class="paragraph">
                    其間燕息皆仙子，絕世妖姿妙難比。
                </div>
                
                <div class="paragraph">
                    偶然思念起塵心，幾年謫向衡陽市。
                </div>
                
                <div class="paragraph">
                    阿嬌飛下九天來，長在娼家偶然耳。
                </div>
                
                <div class="paragraph">
                    天姿才色擬絕倫，壓倒花衢衆羅綺。
                </div>
                
                <div class="paragraph">
                    紺髪濃堆巫峽雲，翠眸橫剪秋江水。
                </div>
                
                <div class="paragraph">
                    素手纖長細細圓，春筍脫向青雲裏。
                </div>
                
                <div class="paragraph">
                    紋履鮮花窄窄弓，鳳頭翅起紅裙底。
                </div>
                
                <div class="paragraph">
                    有時笑倚小欄桿，桃花無言亂紅委。
                </div>
                
                <div class="paragraph">
                    王孫逆目似勞魂，東鄰一見還羞死。
                </div>
                
                <div class="paragraph">
                    自此城中豪富兒，呼僮控馬相追隨。
                </div>
                
                <div class="paragraph">
                    千金買得歌一曲，暮雨朝雲鎮相續。
                </div>
                
                <div class="paragraph">
                    皇都年少是柳君，體段風流萬事足。
                </div>
                
                <div class="paragraph">
                    幼玉一見苦留心，殷勤厚遣行人祝。
                </div>
                
                <div class="paragraph">
                    青羽飛來洞戶前，惟郎苦恨多拘束。
                </div>
                
                <div class="paragraph">
                    偷身不使父母知，江亭暗共才郎宿。
                </div>
                
                <div class="paragraph">
                    猶恐恩情未甚堅，解開鬟髻對郎前。
                </div>
                
                <div class="paragraph">
                    一縷雲隨金剪斷，兩心濃更密如綿。
                </div>
                
                <div class="paragraph">
                    自古美事多磨隔，無時兩意空懸懸。
                </div>
                
                <div class="paragraph">
                    清宵長嘆明月下，花時灑淚東風前。
                </div>
                
                <div class="paragraph">
                    怨入朱弦危更斷，淚如珠顆自相連。
                </div>
                
                <div class="paragraph">
                    危樓獨倚無人會，新書寫恨託誰傳。
                </div>
                
                <div class="paragraph">
                    奈何幼玉家有母，知此端倪蓄嗔怒。
                </div>
                
                <div class="paragraph">
                    千金買醉囑傭人，密約幽歡鎮相悮。
                </div>
                
                <div class="paragraph">
                    將刃欲加連理枝，引弓欲彈鶼鶼羽。
                </div>
                
                <div class="paragraph">
                    仙山只在海中心，風逆波緊無船渡。
                </div>
                
                <div class="paragraph">
                    桃源去路隔煙霞，咫尺塵埃無覓處。
                </div>
                
                <div class="paragraph">
                    郎心玉意共殷勤，同指松筠情愈固。
                </div>
                
                <div class="paragraph">
                    願郎誓死莫改移，人事有時自相遇。
                </div>
                
                <div class="paragraph">
                    他日得郎歸來時，攜手同上煙霞路。
                </div>
                
        </div>
    </div>
</body>

</html>