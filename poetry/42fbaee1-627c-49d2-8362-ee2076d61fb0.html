<!DOCTYPE html>
<html>

<head>
    <title>
        與程右史論詩道
    </title>
    <meta name="keywords" content="與程右史論詩道 -- 蕭元之">
    <meta name="description" content="與程右史論詩道 -- 蕭元之">
    <meta property="og:title" content="與程右史論詩道">
    <meta property="og:url" content="https://vwood.xyz/poetry/42fbaee1-627c-49d2-8362-ee2076d61fb0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            與程右史論詩道
        </h2>
        <div class="author"><a href="/author/31eeb101-3c0c-4062-9cb0-b0ec5f60b757.html" title="蕭元之" target="_blank">
                蕭元之
            </a> (宋)
        </div>
        <div class="paragraphs">
            
                <div class="paragraph">
                    我嘗論詩始，其道最希夷。
                </div>
                
                <div class="paragraph">
                    神工裂渾沌，聲音相雄雌。
                </div>
                
                <div class="paragraph">
                    物理何鉅細，人性無妍媸。
                </div>
                
                <div class="paragraph">
                    當其天真發，各鳴志所之。
                </div>
                
                <div class="paragraph">
                    斯民樸未散，粹如玉不疵。
                </div>
                
                <div class="paragraph">
                    老穉壤衢日，君臣賡歌時。
                </div>
                
                <div class="paragraph">
                    下逮雅頌作，間列民風熙。
                </div>
                
                <div class="paragraph">
                    怡愉且密勿，和厚無澆漓。
                </div>
                
                <div class="paragraph">
                    固經聖人擇，要匪古義虧。
                </div>
                
                <div class="paragraph">
                    屈宋變賦體，蘇李五字詩。
                </div>
                
                <div class="paragraph">
                    七字追迅電，陶謝縈寒漪。
                </div>
                
                <div class="paragraph">
                    雖各騁逸思，猶如觀尊彜。
                </div>
                
                <div class="paragraph">
                    但有奇古意，了非斧鑿姿。
                </div>
                
                <div class="paragraph">
                    傷心玉臺後，巧麗爭紛披。
                </div>
                
                <div class="paragraph">
                    雕鎪以爲工，叫噪以爲奇。
                </div>
                
                <div class="paragraph">
                    詩乃一技爾，那復古道爲。
                </div>
                
                <div class="paragraph">
                    有唐李與杜，切切哀其衰。
                </div>
                
                <div class="paragraph">
                    稍欲復古作，便覺騷些遺。
                </div>
                
                <div class="paragraph">
                    後人好異論，鹹酸各行私。
                </div>
                
                <div class="paragraph">
                    白以詭見斥，甫以樸見嗤。
                </div>
                
                <div class="paragraph">
                    那知托奧妙，中有真趣怡。
                </div>
                
                <div class="paragraph">
                    昧昧作者流，行行信且疑。
                </div>
                
                <div class="paragraph">
                    我嘗任胸臆，謂自唐無詩。
                </div>
                
                <div class="paragraph">
                    山川或登覽，朋友或聚離。
                </div>
                
                <div class="paragraph">
                    頗以悲喜意，吐作蹇復辭。
                </div>
                
                <div class="paragraph">
                    豈有肩古作，聊欲支傾欹。
                </div>
                
                <div class="paragraph">
                    子雲不可待，賞者又復誰。
                </div>
                
                <div class="paragraph">
                    所以拜壇下，儻令佐鼓旗。
                </div>
                
                <div class="paragraph">
                    庶幾皇甫謐，猶能知左思。
                </div>
                
        </div>
    </div>
</body>

</html>