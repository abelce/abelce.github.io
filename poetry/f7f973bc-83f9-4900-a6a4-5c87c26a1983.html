<!DOCTYPE html>
<html>

<head>
    <title>
        題黃山湯院
    </title>
    <meta name="keywords" content="題黃山湯院 -- 李敬方">
    <meta name="description" content="題黃山湯院 -- 李敬方">
    <meta property="og:title" content="題黃山湯院">
    <meta property="og:url" content="https://vwood.xyz/poetry/f7f973bc-83f9-4900-a6a4-5c87c26a1983.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題黃山湯院
        </h2>
        <div class="author"><a href="/author/4cc62a14-12c5-4c27-9b4c-9ee135b90e4e.html" title="李敬方" target="_blank">
                李敬方
            </a> (唐)
        </div>
        <div class="paragraphs">
            
                <div class="paragraph">
                    楚鎮惟黃岫，靈泉浴聖源。
                </div>
                
                <div class="paragraph">
                    煎熬何處所，爐炭孰司存。
                </div>
                
                <div class="paragraph">
                    沙暖泉長拂，霜籠水更溫。
                </div>
                
                <div class="paragraph">
                    不疏還自決，雖撓未嘗渾。
                </div>
                
                <div class="paragraph">
                    地啓巖爲洞，天開石作盆。
                </div>
                
                <div class="paragraph">
                    常留今日色，不減故年痕。
                </div>
                
                <div class="paragraph">
                    陰燄潛生海，陽光暗燭坤。
                </div>
                
                <div class="paragraph">
                    定應鄰火宅，非獨過焦原。
                </div>
                
                <div class="paragraph">
                    龍訝經冬潤，鶯疑滿谷暄。
                </div>
                
                <div class="paragraph">
                    善烹寒食茗，能變早春園。
                </div>
                
                <div class="paragraph">
                    及物功何大，隨流道益尊。
                </div>
                
                <div class="paragraph">
                    潔齋齊物主，療病奪醫門。
                </div>
                
                <div class="paragraph">
                    外祕千峰秀，旁通百潦奔。
                </div>
                
                <div class="paragraph">
                    禪家休問疾，騷客罷招魂。
                </div>
                
                <div class="paragraph">
                    臥理黔川守，分憂漢主恩。
                </div>
                
                <div class="paragraph">
                    慘傷因有暇，徒御誡無諠。
                </div>
                
                <div class="paragraph">
                    癢悶頭風切，爬搔臂力煩。
                </div>
                
                <div class="paragraph">
                    披榛通白道，束馬置朱幡。
                </div>
                
                <div class="paragraph">
                    謝屐緣危磴，戎裝逗遠村。
                </div>
                
                <div class="paragraph">
                    慢遊登竹逕，高步入山根。
                </div>
                
                <div class="paragraph">
                    崖巘差行竈，蓬茅過小軒。
                </div>
                
                <div class="paragraph">
                    禦寒增帳幕，甃影盡璵璠。
                </div>
                
                <div class="paragraph">
                    不與華池語，寧將浴室論。
                </div>
                
                <div class="paragraph">
                    洗心過頃刻，浸髮迨朝暾。
                </div>
                
                <div class="paragraph">
                    汗洽聊箕踞，支羸暫虎蹲。
                </div>
                
                <div class="paragraph">
                    濯纓閑更入，漱齒渴仍吞。
                </div>
                
                <div class="paragraph">
                    氣燠勝重絸，風和敵一尊。
                </div>
                
                <div class="paragraph">
                    適來還蹭蹬，復出又攀援。
                </div>
                
                <div class="paragraph">
                    形穢忻除垢，神囂喜破昏。
                </div>
                
                <div class="paragraph">
                    明夷徵立象，既濟感文言。
                </div>
                
                <div class="paragraph">
                    已閡眠沙麂，仍妨臥石猨。
                </div>
                
                <div class="paragraph">
                    香驅蒸霧起，煙霿濕雲屯。
                </div>
                
                <div class="paragraph">
                    破險更祠宇，憑高易廟垣。
                </div>
                
                <div class="paragraph">
                    舊基絕仄足，新搆忽行鵷。
                </div>
                
                <div class="paragraph">
                    勝地非無棟，征途遽改轅。
                </div>
                
                <div class="paragraph">
                    貪程歸路遠，折政訟庭繁。
                </div>
                
                <div class="paragraph">
                    興往留年月，詩成遺子孫。
                </div>
                
                <div class="paragraph">
                    已鐫東壁石，名姓寄無垠。
                </div>
                
        </div>
    </div>
</body>

</html>