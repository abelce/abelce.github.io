<!DOCTYPE html>
<html>

<head>
    <title>
        進瑞雪歌
    </title>
    <meta name="keywords" content="進瑞雪歌 -- 田錫">
    <meta name="description" content="進瑞雪歌 -- 田錫">
    <meta property="og:title" content="進瑞雪歌">
    <meta property="og:url" content="https://vwood.xyz/poetry/9d6c56da-a04e-4140-9ec9-ff5359a1de7a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            進瑞雪歌
        </h2>
        <div class="author"><a href="/author/644a0605-b46e-402b-8a59-5f786258e386.html" title="田錫" target="_blank">
                田錫
            </a> (宋)
        </div>
        <div class="paragraphs">
            
                <div class="paragraph">
                    聖德昭彰動天地，歲歲豐穰爲上瑞。
                </div>
                
                <div class="paragraph">
                    明年有閏節氣遲，冬深有雪方及時。
                </div>
                
                <div class="paragraph">
                    三農但喜及時雪，天心帝力豈得知。
                </div>
                
                <div class="paragraph">
                    臣忝頌條居近輔，勸課農桑理輿賦。
                </div>
                
                <div class="paragraph">
                    宛丘之下爲封部，宣布皇恩愧襦褲。
                </div>
                
                <div class="paragraph">
                    王澤流而有頌聲，因而拜手獻歌行。
                </div>
                
                <div class="paragraph">
                    歌云歲云暮兮日云暮，白雲初向斜陽度。
                </div>
                
                <div class="paragraph">
                    斜陽韜掩雲舒布，慘慘陰風生北戶。
                </div>
                
                <div class="paragraph">
                    風來带得霏霏花，花輕片片如瓊葩。
                </div>
                
                <div class="paragraph">
                    凍黏寒綴紛交加，陌上逡巡鋪玉沙。
                </div>
                
                <div class="paragraph">
                    琪樹瑶臺相間出，落梅墮絮初堆積。
                </div>
                
                <div class="paragraph">
                    映箔橫沾翡翠紋，拂窗斜度瑠璃隙。
                </div>
                
                <div class="paragraph">
                    飄飄千里度龍山，袤丈蕭關與玉關。
                </div>
                
                <div class="paragraph">
                    海上銀臺對金闕，水精簾櫳鑒明月。
                </div>
                
                <div class="paragraph">
                    萬年枝上夜輝光，上林先似梨花發。
                </div>
                
                <div class="paragraph">
                    黎元有望既滿望，手足舞之而蹈之。
                </div>
                
                <div class="paragraph">
                    因思去歲在京師，國家將議改元時。
                </div>
                
                <div class="paragraph">
                    時雪未呈盈尺瑞，百神奔走應禱祈。
                </div>
                
                <div class="paragraph">
                    海風吹起澄江練，織女金刀碎裁剪。
                </div>
                
                <div class="paragraph">
                    剪作天花撒翠微，茫茫六合生光輝。
                </div>
                
                <div class="paragraph">
                    明月宮中玉臼杵，霜兔擣藥雲母飛。
                </div>
                
                <div class="paragraph">
                    風篩乍似琅玕寶，翔鸞飛下啄瑶墀。
                </div>
                
                <div class="paragraph">
                    金門廊廡龍尾道，賀雪千官趁朝早。
                </div>
                
                <div class="paragraph">
                    吾皇爲喜表豐年，六出飛花不令掃。
                </div>
                
                <div class="paragraph">
                    樞相侍臣初奉宣，宣赴中書賜御筵。
                </div>
                
                <div class="paragraph">
                    光祿移厨供玉饌，上樽賜酒中官勸。
                </div>
                
                <div class="paragraph">
                    宣令不醉不得歸，席上仍令各賦詩。
                </div>
                
                <div class="paragraph">
                    詩成封進同奏謝，御制歌行競傳寫。
                </div>
                
                <div class="paragraph">
                    拜舞歡呼感聖明，千年遭遇作門生。
                </div>
                
                <div class="paragraph">
                    微臣忝幸在兩制，得以歌詩樂太平。
                </div>
                
                <div class="paragraph">
                    而今出典淮陽郡，組綬輝華佩金印。
                </div>
                
                <div class="paragraph">
                    才微任重副憂勤，履薄臨深守廉慎。
                </div>
                
                <div class="paragraph">
                    聖人德澤如陽春，陽春及物無不均。
                </div>
                
                <div class="paragraph">
                    微臣懷抱如葵藿，葵藿向陽堪喻身。
                </div>
                
                <div class="paragraph">
                    今因瑞雪獻歌詠，西垣再願縯絲綸。
                </div>
                
        </div>
    </div>
</body>

</html>