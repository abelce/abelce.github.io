<!DOCTYPE html>
<html>

<head>
    <title>
        中秋分韻得雲字成三百言
    </title>
    <meta name="keywords" content="中秋分韻得雲字成三百言 -- 劉學箕">
    <meta name="description" content="中秋分韻得雲字成三百言 -- 劉學箕">
    <meta property="og:title" content="中秋分韻得雲字成三百言">
    <meta property="og:url" content="https://vwood.xyz/poetry/0694926a-031f-472e-8d4b-15c48e1f5ee4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            中秋分韻得雲字成三百言
        </h2>
        <div class="author"><a href="/author/d85542a9-b407-4118-910a-d20e4a4d88af.html" title="劉學箕" target="_blank">
                劉學箕
            </a> (宋)
        </div>
        <div class="paragraphs">
            
                <div class="paragraph">
                    今秋苦淫雨，漲汐添溪濆。
                </div>
                
                <div class="paragraph">
                    新凉值月夕，密靄高燦雯。
                </div>
                
                <div class="paragraph">
                    稽首告天公，懇念心良勤。
                </div>
                
                <div class="paragraph">
                    天公知意誠，感應若有聞。
                </div>
                
                <div class="paragraph">
                    須臾檄豐隆，蘋末生鱗紋。
                </div>
                
                <div class="paragraph">
                    庭皋一震拂，隴首飛秋雲。
                </div>
                
                <div class="paragraph">
                    忽然朗穹昊，萬象蒙奇勛。
                </div>
                
                <div class="paragraph">
                    舉頭見松梢，光照草樹分。
                </div>
                
                <div class="paragraph">
                    乾坤兩瑩徹，爛白無邊垠。
                </div>
                
                <div class="paragraph">
                    我歌忽如狂，我醉茫如薰。
                </div>
                
                <div class="paragraph">
                    桂酒雜椒漿，醖釀騰馨芬。
                </div>
                
                <div class="paragraph">
                    皓魄耿素懷，幽思殊不羣。
                </div>
                
                <div class="paragraph">
                    泠然冰雪腸，頓醒麯糵醺。
                </div>
                
                <div class="paragraph">
                    便欲浥沆瀣，盤饌遺羶葷。
                </div>
                
                <div class="paragraph">
                    遥望瓊樓僊，霧綃青霞裙。
                </div>
                
                <div class="paragraph">
                    何當下招呼，上征離塵氛。
                </div>
                
                <div class="paragraph">
                    去年當此時，浩飲逢諸君。
                </div>
                
                <div class="paragraph">
                    今載復肯來，持杯共論文。
                </div>
                
                <div class="paragraph">
                    相從豈無他，羣聚徒飛蟁。
                </div>
                
                <div class="paragraph">
                    苟得嗜利輩，抑何掛牙齦。
                </div>
                
                <div class="paragraph">
                    豪傑所願交，黄金勝千斤。
                </div>
                
                <div class="paragraph">
                    喜得詩謫仙，恨去髯將軍。
                </div>
                
                <div class="paragraph">
                    衆子賢共推，奚用區蕕薰。
                </div>
                
                <div class="paragraph">
                    愛客綽祖風，滿席生歡欣。
                </div>
                
                <div class="paragraph">
                    參橫斗轉杓，魔祟相糾紛。
                </div>
                
                <div class="paragraph">
                    欲眠君且去，陶語吾亦云。
                </div>
                
                <div class="paragraph">
                    慷慨有大劉，浩氣充棟棼。
                </div>
                
                <div class="paragraph">
                    十觴不能醉，餐嚼無餘臐。
                </div>
                
                <div class="paragraph">
                    鳴雞忽唱曉，杲日東方昕。
                </div>
                
                <div class="paragraph">
                    歸路襲桂香，幽巗麝沉焚。
                </div>
                
        </div>
    </div>
</body>

</html>