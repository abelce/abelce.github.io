<!DOCTYPE html>
<html>

<head>
    <title>
        義蜂行
    </title>
    <meta name="keywords" content="義蜂行 -- 戴表元">
    <meta name="description" content="義蜂行 -- 戴表元">
    <meta property="og:title" content="義蜂行">
    <meta property="og:url" content="https://vwood.xyz/poetry/96e2d856-0159-4486-931a-d39e60559b08.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            義蜂行
        </h2>
        <div class="author"><a href="/author/e32269f2-2128-4d6d-955b-6e552b81fe97.html" title="戴表元" target="_blank">
                戴表元
            </a> (宋)
        </div>
        <div class="paragraphs">
            
                <div class="paragraph">
                    山翁愛蜂如愛花，山蜂營蜜如營家。
                </div>
                
                <div class="paragraph">
                    蜂營蜜成蜂自食，翁亦藉蜜裨生涯。
                </div>
                
                <div class="paragraph">
                    每當山蜂採花出，翁爲守關司徼遮。
                </div>
                
                <div class="paragraph">
                    朝朝暮暮與蜂狎，頗識蜂群分等差。
                </div>
                
                <div class="paragraph">
                    一蜂最大正中處，千百以次分來衙。
                </div>
                
                <div class="paragraph">
                    叢屯雜聚本無算，勢若有制不敢譁。
                </div>
                
                <div class="paragraph">
                    東園春晴草木媚，漫天蔽野飛橫斜。
                </div>
                
                <div class="paragraph">
                    須臾駢翼致雋永，戢戢不翅輸牛車。
                </div>
                
                <div class="paragraph">
                    似聞蜜成有所獻，儔類不得先摩牙。
                </div>
                
                <div class="paragraph">
                    重防覆衛自嚴密，雖有毒螫何由加。
                </div>
                
                <div class="paragraph">
                    一朝大蜂出不戒，舂容靚飾修且姱。
                </div>
                
                <div class="paragraph">
                    蜻蜓忽來伺其怠，搏擊少墜遭蝦蟆。
                </div>
                
                <div class="paragraph">
                    群蜂倉皇迷所適，謁走欲死聲呀呀。
                </div>
                
                <div class="paragraph">
                    求之不得久乃定，復結一聚猶如麻。
                </div>
                
                <div class="paragraph">
                    我來訪翁親目睹，搏髀不覺長咨嗟。
                </div>
                
                <div class="paragraph">
                    翁言蜂種幸蕃盛，衆以義聚猶堪嘉。
                </div>
                
                <div class="paragraph">
                    烏衣槐安傳自古，蠻觸分據兩角蝸。
                </div>
                
                <div class="paragraph">
                    雖云彷彿存國族，徒以紀異其辭夸。
                </div>
                
                <div class="paragraph">
                    博勞舅婦恨翼短，鱉靈異姓爭荒遐。
                </div>
                
                <div class="paragraph">
                    豈如茲蜂互推舉，一體同氣無疵瑕。
                </div>
                
                <div class="paragraph">
                    我憐翁言私誚責，扶傷早愧隋侯蛇。
                </div>
                
                <div class="paragraph">
                    况伊二毒俱下類，瑣細不足勞鞭撾。
                </div>
                
                <div class="paragraph">
                    前尤往悔俱勿論，事會倚仗來尚賒。
                </div>
                
                <div class="paragraph">
                    新房才成蜂未壯，舊房委棄墜泥沙。
                </div>
                
        </div>
    </div>
</body>

</html>