<!DOCTYPE html>
<html>

<head>
    <title>
        謝瘧鬼
    </title>
    <meta name="keywords" content="謝瘧鬼 -- 陳克">
    <meta name="description" content="謝瘧鬼 -- 陳克">
    <meta property="og:title" content="謝瘧鬼">
    <meta property="og:url" content="https://vwood.xyz/poetry/734e7bd8-321a-4185-95d7-a87763a23d3b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            謝瘧鬼
        </h2>
        <div class="author"><a href="/author/3b0cde58-b347-4d5e-9182-d5a170d55b97.html" title="陳克" target="_blank">
                陳克
            </a> (宋)
        </div>
        <div class="paragraphs">
            
                <div class="paragraph">
                    皇天分四時，寒暑代翕張。
                </div>
                
                <div class="paragraph">
                    折膠與流金，民生以爲常。
                </div>
                
                <div class="paragraph">
                    伊坎離何神，爲帝司一方。
                </div>
                
                <div class="paragraph">
                    如何縱孽鬼，乘時盜陰陽。
                </div>
                
                <div class="paragraph">
                    睢盱四五輩，欻東西跳踉。
                </div>
                
                <div class="paragraph">
                    詭祕各有名，爲人作炎涼。
                </div>
                
                <div class="paragraph">
                    或燔以炬火，或吹以鞴囊。
                </div>
                
                <div class="paragraph">
                    初噤如立雪，俄赫如探湯。
                </div>
                
                <div class="paragraph">
                    炎洲抵陰壑，那得在一床。
                </div>
                
                <div class="paragraph">
                    閼伯追實沈，左右分寇攘。
                </div>
                
                <div class="paragraph">
                    須臾異冬春，裘扇安可當。
                </div>
                
                <div class="paragraph">
                    番休數汗粟，冰炭沸我腸。
                </div>
                
                <div class="paragraph">
                    怫鬰不自聊，災疢未渠央。
                </div>
                
                <div class="paragraph">
                    非針艾所及，區區事祈禳。
                </div>
                
                <div class="paragraph">
                    犧牲一物無，祝祠甚荒唐。
                </div>
                
                <div class="paragraph">
                    殷勤謝衆鬼，汝計誠未良。
                </div>
                
                <div class="paragraph">
                    汝利在嘔泄，藜莧焉足嘗。
                </div>
                
                <div class="paragraph">
                    我貧乏錢財，調汝徒披猖。
                </div>
                
                <div class="paragraph">
                    來汝豈不聞，儒生類強梁。
                </div>
                
                <div class="paragraph">
                    子美雖老瘦，靦顔事新粧。
                </div>
                
                <div class="paragraph">
                    退之稍奸黠，百藥更臭香。
                </div>
                
                <div class="paragraph">
                    身病易語言，咄咄多謗傷。
                </div>
                
                <div class="paragraph">
                    吾將援此例，勉作新詩章。
                </div>
                
                <div class="paragraph">
                    詩以榮汝歸，自可捐糗糧。
                </div>
                
                <div class="paragraph">
                    資送於汝足，此外何所望。
                </div>
                
                <div class="paragraph">
                    汝也寧慚，急急去我旁。
                </div>
                
        </div>
    </div>
</body>

</html>