<!DOCTYPE html>
<html>

<head>
    <title>
        和李校書新題樂府十二首 縛戎人
    </title>
    <meta name="keywords" content="和李校書新題樂府十二首 縛戎人 -- 元稹">
    <meta name="description" content="和李校書新題樂府十二首 縛戎人 -- 元稹">
    <meta property="og:title" content="和李校書新題樂府十二首 縛戎人">
    <meta property="og:url" content="https://vwood.xyz/poetry/34469bf4-2b74-40fc-8446-4615be30de19.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和李校書新題樂府十二首 縛戎人
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    邊頭大將差健卒，入抄禽生快於鶻。
                </div>
                
                <div class="paragraph">
                    但逢赬面即捉來，半是邊人半戎羯。
                </div>
                
                <div class="paragraph">
                    大將論功重多級，捷書飛奏何超忽。
                </div>
                
                <div class="paragraph">
                    聖朝不殺諧至仁，遠送炎方示微罰。
                </div>
                
                <div class="paragraph">
                    萬里虛勞肉食費，連頭盡被氈裘暍。
                </div>
                
                <div class="paragraph">
                    華裀重席臥腥臊，病犬愁鴣聲咽嗢。
                </div>
                
                <div class="paragraph">
                    中有一人能漢語，自言家本長城窟。
                </div>
                
                <div class="paragraph">
                    少年隨父戍安西，河渭瓜沙眼看沒。
                </div>
                
                <div class="paragraph">
                    天寶未亂猶數載，狼星四角光蓬勃。
                </div>
                
                <div class="paragraph">
                    中原禍作邊防危，果有豺狼四來伐。
                </div>
                
                <div class="paragraph">
                    蕃馬臕成正翹健，蕃兵肉飽爭唐突。
                </div>
                
                <div class="paragraph">
                    煙塵亂起無亭燧，主帥驚跳棄旄鉞。
                </div>
                
                <div class="paragraph">
                    半夜城摧鵝雁鳴，妻啼子叫曾不歇。
                </div>
                
                <div class="paragraph">
                    陰森神廟未敢依，脆薄河冰安可越。
                </div>
                
                <div class="paragraph">
                    荆棘深處共潛身，前困蒺藜後臲卼。
                </div>
                
                <div class="paragraph">
                    平明蕃騎四面走，古墓深林盡株榾。
                </div>
                
                <div class="paragraph">
                    少壯爲俘頭被髠，老翁留居足多刖。
                </div>
                
                <div class="paragraph">
                    烏鳶滿野尸狼藉，樓榭成灰牆突兀。
                </div>
                
                <div class="paragraph">
                    暗水濺濺入舊池，平沙漫漫鋪明月。
                </div>
                
                <div class="paragraph">
                    戎王遣將來安慰，口不敢言心咄咄。
                </div>
                
                <div class="paragraph">
                    供進腋腋御叱般，豈料穹廬揀肥腯。
                </div>
                
                <div class="paragraph">
                    五六十年消息絕，中間盟會又猖獗。
                </div>
                
                <div class="paragraph">
                    眼穿東日望堯雲，腸斷正朝梳漢髮。
                </div>
                
                <div class="paragraph">
                    近年如此思漢者，半爲老病半埋骨。
                </div>
                
                <div class="paragraph">
                    常教孫子學鄉音，猶話平時好城闕。
                </div>
                
                <div class="paragraph">
                    老者儻盡少者壯，生長蕃中似蕃悖。
                </div>
                
                <div class="paragraph">
                    不知祖父皆漢民，便恐爲蕃心矻矻。
                </div>
                
                <div class="paragraph">
                    緣邊飽餧十萬衆，何不齊驅一時發。
                </div>
                
                <div class="paragraph">
                    年年但捉兩三人，精衛銜蘆塞溟渤。
                </div>
                
        </div>
    </div>
</body>

</html>