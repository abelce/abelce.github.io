<!DOCTYPE html>
<html>

<head>
    <title>
        寄張廉訪
    </title>
    <meta name="keywords" content="寄張廉訪 -- 熊禾">
    <meta name="description" content="寄張廉訪 -- 熊禾">
    <meta property="og:title" content="寄張廉訪">
    <meta property="og:url" content="https://vwood.xyz/poetry/c7810750-715f-41f4-8d27-dbcffa45697f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄張廉訪
        </h2>
        <div class="author"><a href="/author/dac40427-6298-4558-9d19-a70cbb064323.html" title="熊禾" target="_blank">
                熊禾
            </a> (宋)
        </div>
        <div class="paragraphs">
            
                <div class="paragraph">
                    七閩古要荒，是爲越南徼。
                </div>
                
                <div class="paragraph">
                    秦漢列職方，居民亦稀少。
                </div>
                
                <div class="paragraph">
                    文風漸褰開，李唐盛稱表。
                </div>
                
                <div class="paragraph">
                    問之何因爾，風氣有先兆。
                </div>
                
                <div class="paragraph">
                    桓桓觀察公，切切廑告詔。
                </div>
                
                <div class="paragraph">
                    至今章掖流，詩書被餘照。
                </div>
                
                <div class="paragraph">
                    伊洛道既南，考亭重繼紹。
                </div>
                
                <div class="paragraph">
                    譬之中天日，萬古垂炳耀。
                </div>
                
                <div class="paragraph">
                    豈但行中原，衣被彌嶺嶠。
                </div>
                
                <div class="paragraph">
                    云胡一氣遷，變化有難料。
                </div>
                
                <div class="paragraph">
                    百年詩書地，末俗事攘矯。
                </div>
                
                <div class="paragraph">
                    豈是殷民頑，此亦關感召。
                </div>
                
                <div class="paragraph">
                    天下本無事，庸人自爲擾。
                </div>
                
                <div class="paragraph">
                    庸人亦何傷，貪人禍非小。
                </div>
                
                <div class="paragraph">
                    小貪人易知，大貪一何巧。
                </div>
                
                <div class="paragraph">
                    豺狼不堪問，狐鼠何足道。
                </div>
                
                <div class="paragraph">
                    哀哀清漳民，仁者宜一吊。
                </div>
                
                <div class="paragraph">
                    何年彗旄頭，燐火猶有爝。
                </div>
                
                <div class="paragraph">
                    十家九空荒，落日曛野燒。
                </div>
                
                <div class="paragraph">
                    邇來痛甫定，生意漸原草。
                </div>
                
                <div class="paragraph">
                    三年兩徵兵，行人亦傷悼。
                </div>
                
                <div class="paragraph">
                    閩地本磽瘠，山海相带繞。
                </div>
                
                <div class="paragraph">
                    兩耕不供餐，儉歲即有莩。
                </div>
                
                <div class="paragraph">
                    獨藉煮海餘，易以供歲調。
                </div>
                
                <div class="paragraph">
                    古人弛麗禁，瑣瑣不爾較。
                </div>
                
                <div class="paragraph">
                    但令官無虧，一任民轉漕。
                </div>
                
                <div class="paragraph">
                    近年鹽法密，適以長貪暴。
                </div>
                
                <div class="paragraph">
                    茫茫一溟渤，乃是大穽沼。
                </div>
                
                <div class="paragraph">
                    下不濟民窮，上不資國耗。
                </div>
                
                <div class="paragraph">
                    饑狼與餓鼠，白晝敢嘷噪。
                </div>
                
                <div class="paragraph">
                    民膏寧幾何，爾腹安得飽。
                </div>
                
                <div class="paragraph">
                    我思山海藏，本是天地寶。
                </div>
                
                <div class="paragraph">
                    公家賣鹽引，本錢亦銖秒。
                </div>
                
                <div class="paragraph">
                    祇今增倍蓰，安得不爲撓。
                </div>
                
                <div class="paragraph">
                    上恩豈不厚，末弊誠不料。
                </div>
                
                <div class="paragraph">
                    官曹既猶禦，何責汝爲盜。
                </div>
                
                <div class="paragraph">
                    千鈞發鼷鼠，桃蟲集飛鳥。
                </div>
                
                <div class="paragraph">
                    我欲陳其言，哀情動深悄。
                </div>
                
                <div class="paragraph">
                    閩山秀而剛，習氣本强矯。
                </div>
                
                <div class="paragraph">
                    近代姱節人，一一皆可考。
                </div>
                
                <div class="paragraph">
                    漢史言未公，反覆出篁篠。
                </div>
                
                <div class="paragraph">
                    反覆豈其性，當年久探討。
                </div>
                
                <div class="paragraph">
                    學道皆有用，薰陶乃其妙。
                </div>
                
                <div class="paragraph">
                    撫御或失宜，反以萌不肖。
                </div>
                
                <div class="paragraph">
                    矧茲一嶠地，峒險接深杳。
                </div>
                
                <div class="paragraph">
                    郡人生本微，鄰寇時掠剽。
                </div>
                
                <div class="paragraph">
                    亟當保天和，玉石戒俱燎。
                </div>
                
                <div class="paragraph">
                    民生必有養，而後可施教。
                </div>
                
                <div class="paragraph">
                    云何無其具，而輒事刑勦。
                </div>
                
                <div class="paragraph">
                    海濱去天邊，高高不堪叫。
                </div>
                
                <div class="paragraph">
                    使者重觀風，甦息宜及早。
                </div>
                
        </div>
    </div>
</body>

</html>