<!DOCTYPE html>
<html>

<head>
    <title>
        淳熙內禪頌
    </title>
    <meta name="keywords" content="淳熙內禪頌 -- 王子俊">
    <meta name="description" content="淳熙內禪頌 -- 王子俊">
    <meta property="og:title" content="淳熙內禪頌">
    <meta property="og:url" content="https://vwood.xyz/poetry/785ca8b4-c66a-4313-960e-f911065d243a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            淳熙內禪頌
        </h2>
        <div class="author"><a href="/author/0af98640-34a0-43fb-914e-17653cca7499.html" title="王子俊" target="_blank">
                王子俊
            </a> (宋)
        </div>
        <div class="paragraphs">
            
                <div class="paragraph">
                    太初冥冥，孰究孰營。
                </div>
                
                <div class="paragraph">
                    羲儀圖之，靡麗於成。
                </div>
                
                <div class="paragraph">
                    有聖惟勛，疏之瀹之。
                </div>
                
                <div class="paragraph">
                    斧其不條，而荒度之。
                </div>
                
                <div class="paragraph">
                    匪世不阜，匪穹不佑。
                </div>
                
                <div class="paragraph">
                    可燕可守，而勛以不有。
                </div>
                
                <div class="paragraph">
                    乃遜於華，與世爲公。
                </div>
                
                <div class="paragraph">
                    何以告之，曰允執其中。
                </div>
                
                <div class="paragraph">
                    華述厥志，亦以命文命。
                </div>
                
                <div class="paragraph">
                    率克念厥紹，以共闡厥盛。
                </div>
                
                <div class="paragraph">
                    皇皇惟天，而勛則之。
                </div>
                
                <div class="paragraph">
                    絕德與功，紹者克之。
                </div>
                
                <div class="paragraph">
                    我瞻我稽，閲世惟千。
                </div>
                
                <div class="paragraph">
                    泯泯棼棼，曾莫闖厥藩。
                </div>
                
                <div class="paragraph">
                    天將開之，必固培之。
                </div>
                
                <div class="paragraph">
                    厥培以豐，古尚克回之。
                </div>
                
                <div class="paragraph">
                    豈惟回之，視培淺深。
                </div>
                
                <div class="paragraph">
                    軼而躪之，視我斯今。
                </div>
                
                <div class="paragraph">
                    粵歲己酉，二月壬戌。
                </div>
                
                <div class="paragraph">
                    天仗宵嚴，彤廷曉蹕。
                </div>
                
                <div class="paragraph">
                    穆穆壽皇，如天斯臨。
                </div>
                
                <div class="paragraph">
                    羣后在位，奉承玉音。
                </div>
                
                <div class="paragraph">
                    曰予一人，實倦於勤。
                </div>
                
                <div class="paragraph">
                    退處北宮，以篤於親。
                </div>
                
                <div class="paragraph">
                    赫是大寶，畀我聖子。
                </div>
                
                <div class="paragraph">
                    聖子惟睿，天命夙以啟。
                </div>
                
                <div class="paragraph">
                    不吝於權，盍居乃功。
                </div>
                
                <div class="paragraph">
                    釋焉不居，惟壽皇之公。
                </div>
                
                <div class="paragraph">
                    壽皇之公，其孰發之。
                </div>
                
                <div class="paragraph">
                    念我高宗，中心怛之。
                </div>
                
                <div class="paragraph">
                    始時春秋，五十有六。
                </div>
                
                <div class="paragraph">
                    嚮用康寧，以燕遐福。
                </div>
                
                <div class="paragraph">
                    亟其與子，於密退藏。
                </div>
                
                <div class="paragraph">
                    其子爲誰，繄我壽皇。
                </div>
                
                <div class="paragraph">
                    壽皇承之，匪亟匪徐。
                </div>
                
                <div class="paragraph">
                    二十八年，四方於於。
                </div>
                
                <div class="paragraph">
                    國是益孚，生齒益蕃。
                </div>
                
                <div class="paragraph">
                    於野於朝，肅肅閑閑。
                </div>
                
                <div class="paragraph">
                    聖子重暉，如帝之初。
                </div>
                
                <div class="paragraph">
                    於千萬年，曾靡或渝。
                </div>
                
                <div class="paragraph">
                    熟條不根，熟委弗源。
                </div>
                
                <div class="paragraph">
                    念我高宗，允遜孔艱。
                </div>
                
                <div class="paragraph">
                    匪高宗是懷，藝祖之思。
                </div>
                
                <div class="paragraph">
                    洗時之腥，仁涵於肌。
                </div>
                
                <div class="paragraph">
                    靈旗燄燄，平國惟九。
                </div>
                
                <div class="paragraph">
                    其酋既貸，矧彼羣醜。
                </div>
                
                <div class="paragraph">
                    吾子吾孫，吾士大夫。
                </div>
                
                <div class="paragraph">
                    毋刻爾刑，顧質之書。
                </div>
                
                <div class="paragraph">
                    爾有嘉言，爾則我告。
                </div>
                
                <div class="paragraph">
                    我賞我勸，如彼害何悼。
                </div>
                
                <div class="paragraph">
                    不以干戈，而置詩書。
                </div>
                
                <div class="paragraph">
                    維彼槐庭，謂匪儒弗居。
                </div>
                
                <div class="paragraph">
                    列聖一心，諱兵與刑。
                </div>
                
                <div class="paragraph">
                    維鯁言是聽，惟大猷是經。
                </div>
                
                <div class="paragraph">
                    鍾我高宗，啟我壽皇。
                </div>
                
                <div class="paragraph">
                    爰及聖上，篤其明昌。
                </div>
                
                <div class="paragraph">
                    惟是四條，式克至今。
                </div>
                
                <div class="paragraph">
                    藝祖高宗，壽皇之心。
                </div>
                
                <div class="paragraph">
                    匪時匪今，振古之式。
                </div>
                
                <div class="paragraph">
                    式勿替厥度，亦以燕罔極。
                </div>
                
                <div class="paragraph">
                    帝開明堂，百辟來賀。
                </div>
                
                <div class="paragraph">
                    四夷攸同，莫敢或訛。
                </div>
                
                <div class="paragraph">
                    不肅不厲，不震不竦。
                </div>
                
                <div class="paragraph">
                    焯其舊章，貽我垂拱。
                </div>
                
                <div class="paragraph">
                    勛迫大耄，乃禪於華。
                </div>
                
                <div class="paragraph">
                    華逮陟方，俾夏建厥家。
                </div>
                
                <div class="paragraph">
                    孰如高宗，及我壽皇。
                </div>
                
                <div class="paragraph">
                    與齡方昌，而遽晦厥光。
                </div>
                
                <div class="paragraph">
                    帝降而王，功弗德之逮。
                </div>
                
                <div class="paragraph">
                    庸不列五帝，而祖三代。
                </div>
                
                <div class="paragraph">
                    孰如我皇，惟德崇崇。
                </div>
                
                <div class="paragraph">
                    顯號鴻休，蔚其並隆。
                </div>
                
                <div class="paragraph">
                    維時壽皇，萬壽無疆。
                </div>
                
                <div class="paragraph">
                    日三受朝，衮冕煌煌。
                </div>
                
                <div class="paragraph">
                    維時皇上，治益底厥極。
                </div>
                
                <div class="paragraph">
                    親心載寧，萬邦以無斁。
                </div>
                
                <div class="paragraph">
                    萬姓謳歌，於室於塗。
                </div>
                
                <div class="paragraph">
                    微臣作頌，以對於康衢。
                </div>
                
        </div>
    </div>
</body>

</html>