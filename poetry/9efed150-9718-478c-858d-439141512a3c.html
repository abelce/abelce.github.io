<!DOCTYPE html>
<html>

<head>
    <title>
        葉少藴生朝
    </title>
    <meta name="keywords" content="葉少藴生朝 -- 張元幹">
    <meta name="description" content="葉少藴生朝 -- 張元幹">
    <meta property="og:title" content="葉少藴生朝">
    <meta property="og:url" content="https://vwood.xyz/poetry/9efed150-9718-478c-858d-439141512a3c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            葉少藴生朝
        </h2>
        <div class="author"><a href="/author/d3ae70e9-221a-4983-9546-181ce2e4d27f.html" title="張元幹" target="_blank">
                張元幹
            </a> (宋)
        </div>
        <div class="paragraphs">
            
                <div class="paragraph">
                    先生早貴當天升，文章爾雅傳六經。
                </div>
                
                <div class="paragraph">
                    腹包萬卷書縱橫，玉堂草制羣公驚。
                </div>
                
                <div class="paragraph">
                    繡韉綠髮趨承明，意氣已向沙堤行。
                </div>
                
                <div class="paragraph">
                    出入四紀更寵榮，聲華摩空鬰崢嶸。
                </div>
                
                <div class="paragraph">
                    坐嘯十郡歷九卿，視公進退爲重輕。
                </div>
                
                <div class="paragraph">
                    聖神天子開延英，丞轄政地思儀型。
                </div>
                
                <div class="paragraph">
                    中開香火祠殊庭，石林高卧憂蒼生。
                </div>
                
                <div class="paragraph">
                    五載筦鑰司陪京，貔貅百萬環屯營。
                </div>
                
                <div class="paragraph">
                    大江千里依長城，控制勍敵堅其盟。
                </div>
                
                <div class="paragraph">
                    詔書移鎮來旆旌，山川草木知威名。
                </div>
                
                <div class="paragraph">
                    潢池桴鼓令不鳴，盡歸戲下息鬬爭。
                </div>
                
                <div class="paragraph">
                    維師鷹揚宇宙清，指顧號令驅風霆。
                </div>
                
                <div class="paragraph">
                    小試擒縱孰敢攖，部曲愛戴如父兄。
                </div>
                
                <div class="paragraph">
                    太阿龍泉發新硎，逆順之勢如建瓴。
                </div>
                
                <div class="paragraph">
                    綸巾羽扇寬作程，韜略堂堂時俗評。
                </div>
                
                <div class="paragraph">
                    乞師未用牛酒迎，胸次自有堂上兵。
                </div>
                
                <div class="paragraph">
                    姦宄革面輸忠誠，碧海不復鱷鯢腥。
                </div>
                
                <div class="paragraph">
                    細數前輩存典刑，爛爛伴月唯長庚。
                </div>
                
                <div class="paragraph">
                    歲時建巳嶽降靈，三奇天運乙丙丁。
                </div>
                
                <div class="paragraph">
                    良辰樂事非難并，香凝燕寢合鼓笙。
                </div>
                
                <div class="paragraph">
                    舞翻流雪歌囀鶯，兒孫遶膝奉兕觥。
                </div>
                
                <div class="paragraph">
                    安輿綵服壽且寧，五福共應南極星。
                </div>
                
                <div class="paragraph">
                    龐眉鶴骨超籛鏗，清都絳闕吞蓬瀛。
                </div>
                
                <div class="paragraph">
                    明年正拜居阿衡，爐錘造化推至誠。
                </div>
                
                <div class="paragraph">
                    黼藻王度重丹青，雲龍會遇真千齡。
                </div>
                
                <div class="paragraph">
                    羲和日馭無虧盈，永佐火德輝炎精。
                </div>
                
        </div>
    </div>
</body>

</html>