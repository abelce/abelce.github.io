<!DOCTYPE html>
<html>

<head>
    <title>
        鴛鴦篇
    </title>
    <meta name="keywords" content="鴛鴦篇 -- 李德裕">
    <meta name="description" content="鴛鴦篇 -- 李德裕">
    <meta property="og:title" content="鴛鴦篇">
    <meta property="og:url" content="https://vwood.xyz/poetry/f53bd887-62d2-414f-97dd-3bed63118b9b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鴛鴦篇
        </h2>
        <div class="author"><a href="/author/9e3de753-dff5-472e-80e7-653f0b67e275.html" title="李德裕" target="_blank">
                李德裕
            </a> (唐)
        </div>
        <div class="paragraphs">
            
                <div class="paragraph">
                    君不見昔時同心人，化作鴛鴦鳥。
                </div>
                
                <div class="paragraph">
                    和鳴一夕不暫離，交頸千年尚爲少。
                </div>
                
                <div class="paragraph">
                    二月草菲菲，山櫻花未稀。
                </div>
                
                <div class="paragraph">
                    金塘風日好，何處不相依？
                </div>
                
                <div class="paragraph">
                    既逢解佩游女，更值凌波宓妃。
                </div>
                
                <div class="paragraph">
                    精光搖翠蓋，麗色映珠璣。
                </div>
                
                <div class="paragraph">
                    雙影相伴，雙心莫違。
                </div>
                
                <div class="paragraph">
                    淹留碧沙上，蕩漾洗紅衣。
                </div>
                
                <div class="paragraph">
                    春光兮宛轉，嬉遊兮未反。
                </div>
                
                <div class="paragraph">
                    宿莫近天泉池，飛莫近長洲苑。
                </div>
                
                <div class="paragraph">
                    爾願歡愛不相忘，須去人間羅網遠。
                </div>
                
                <div class="paragraph">
                    南有瀟湘洲，且爲千里遊。
                </div>
                
                <div class="paragraph">
                    洞庭無苦寒，沅江多碧流。
                </div>
                
                <div class="paragraph">
                    昔爲薄命妾，無日不含愁。
                </div>
                
                <div class="paragraph">
                    今爲水中鳥，頡頏自相求。
                </div>
                
                <div class="paragraph">
                    洛陽女兒在青閣，二月羅衣輕更薄。
                </div>
                
                <div class="paragraph">
                    金泥文彩未足珍，畫作鴛鴦始堪著。
                </div>
                
                <div class="paragraph">
                    亦有少婦破瓜年，春閨無伴獨嬋娟。
                </div>
                
                <div class="paragraph">
                    夜夜學織連枝錦，織作鴛鴦人共憐。
                </div>
                
                <div class="paragraph">
                    悠悠湘水濱，清淺漾初蘋。
                </div>
                
                <div class="paragraph">
                    菖花發豔無人識，江柳逶迤空自春。
                </div>
                
                <div class="paragraph">
                    唯憐獨鶴依琴曲，更念孤鸞隱鏡塵。
                </div>
                
                <div class="paragraph">
                    願作鴛鴦被，長覆有情人。
                </div>
                
        </div>
    </div>
</body>

</html>