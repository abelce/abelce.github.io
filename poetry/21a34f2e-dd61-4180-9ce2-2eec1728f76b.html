<!DOCTYPE html>
<html>

<head>
    <title>
        曉起聞明仲謁家叔嘗過門追已無及繼讀觀霧長句因次原韵
    </title>
    <meta name="keywords" content="曉起聞明仲謁家叔嘗過門追已無及繼讀觀霧長句因次原韵 -- 劉子翬">
    <meta name="description" content="曉起聞明仲謁家叔嘗過門追已無及繼讀觀霧長句因次原韵 -- 劉子翬">
    <meta property="og:title" content="曉起聞明仲謁家叔嘗過門追已無及繼讀觀霧長句因次原韵">
    <meta property="og:url" content="https://vwood.xyz/poetry/21a34f2e-dd61-4180-9ce2-2eec1728f76b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            曉起聞明仲謁家叔嘗過門追已無及繼讀觀霧長句因次原韵
        </h2>
        <div class="author"><a href="/author/9376962a-c8b7-4a8c-b7fd-c0f8f05b12cb.html" title="劉子翬" target="_blank">
                劉子翬
            </a> (宋)
        </div>
        <div class="paragraphs">
            
                <div class="paragraph">
                    公才凜若干將鑄，膽落詩流失輕倨。
                </div>
                
                <div class="paragraph">
                    弄毫邂逅即揮奇，造化玄機悉披露。
                </div>
                
                <div class="paragraph">
                    凌晨訪客忽飛筇，雙澗徐穿碧交互。
                </div>
                
                <div class="paragraph">
                    笑聲只在竹林東，夢破急追無復處。
                </div>
                
                <div class="paragraph">
                    是時秋霧正涵空，潤氣一解驕陽怒。
                </div>
                
                <div class="paragraph">
                    霏霏半掩景賢峰，翳翳全沒屯中樹。
                </div>
                
                <div class="paragraph">
                    初疑爭先摩玉壘，驚塵漠漠桑乾渡。
                </div>
                
                <div class="paragraph">
                    又如懷渴望梅林，細雨濛濛江左路。
                </div>
                
                <div class="paragraph">
                    煩公一吐胸中豪，與此氤氳角馳騖。
                </div>
                
                <div class="paragraph">
                    可憐南山玄豹姿，終以班班作身誤。
                </div>
                
                <div class="paragraph">
                    何如霧隠長暗然，豈用毛采誇夭嫮。
                </div>
                
                <div class="paragraph">
                    霑濡稻壟更潸珠，聯絡松崗尚橫素。
                </div>
                
                <div class="paragraph">
                    南箕忽哆遂雄吞，顧視怳若南柯寤。
                </div>
                
                <div class="paragraph">
                    向來昧昧六合間，日月山河但如故。
                </div>
                
                <div class="paragraph">
                    世緣所遇孰非虛，不具真眼那能覷。
                </div>
                
                <div class="paragraph">
                    醯雞甕裏有全癡，陷虎機中惟一悟。
                </div>
                
                <div class="paragraph">
                    我雖不獲從斯遊，兀坐深觀亦同趣。
                </div>
                
                <div class="paragraph">
                    况知陶令有名酒，未覺許詢無勝具。
                </div>
                
                <div class="paragraph">
                    便思追逐胡公墩，恐激長言又生怖。
                </div>
                
                <div class="paragraph">
                    願低筆力許我陪，韓孟才懸亦聯句。
                </div>
                
        </div>
    </div>
</body>

</html>