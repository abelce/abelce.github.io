<!DOCTYPE html>
<html>

<head>
    <title>
        和葛閎寺丞接花歌
    </title>
    <meta name="keywords" content="和葛閎寺丞接花歌 -- 范仲淹">
    <meta name="description" content="和葛閎寺丞接花歌 -- 范仲淹">
    <meta property="og:title" content="和葛閎寺丞接花歌">
    <meta property="og:url" content="https://vwood.xyz/poetry/b1268a56-c60b-4d28-93d2-52906b46bdac.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和葛閎寺丞接花歌
        </h2>
        <div class="author"><a href="/author/f83a835d-62a0-49cd-bfa8-6bd1d1ec68c5.html" title="范仲淹" target="_blank">
                范仲淹
            </a> (宋)
        </div>
        <div class="paragraphs">
            
                <div class="paragraph">
                    江城有卒老且貧，憔悴抱關良苦辛。
                </div>
                
                <div class="paragraph">
                    衆中忽聞語聲好，知是北來京洛人。
                </div>
                
                <div class="paragraph">
                    我試問云何至是，欲語汍瀾墮雙淚。
                </div>
                
                <div class="paragraph">
                    斯須收淚始能言，生自東都富貴地。
                </div>
                
                <div class="paragraph">
                    家有城南錦繡園，少年止以花爲事。
                </div>
                
                <div class="paragraph">
                    黄金用盡無他能，却作瓊林苑中吏。
                </div>
                
                <div class="paragraph">
                    年年中使先春來，曉宣口勅脩花臺。
                </div>
                
                <div class="paragraph">
                    奇芬異卉百餘品，求新換舊争栽培。
                </div>
                
                <div class="paragraph">
                    猶恐君王厭顔色，羣芳只似尋常開。
                </div>
                
                <div class="paragraph">
                    幸有神仙接花術，更向都城求絕匹。
                </div>
                
                <div class="paragraph">
                    梁王苑裏索妍姿，石氏園中搜淑質。
                </div>
                
                <div class="paragraph">
                    金刀玉尺裁量妙，香膏膩壤彌縫密。
                </div>
                
                <div class="paragraph">
                    迴得東皇造化工，五色敷華異平日。
                </div>
                
                <div class="paragraph">
                    一朝寵愛歸牡丹，千花相笑妖嬈難。
                </div>
                
                <div class="paragraph">
                    竊藥嫦娥新換骨，嬋娟不似人間看。
                </div>
                
                <div class="paragraph">
                    太平天子春遊好，金明柳色籠黄道。
                </div>
                
                <div class="paragraph">
                    道南樓殿五雲高，鈞天捧上蓬萊島。
                </div>
                
                <div class="paragraph">
                    四邊桃李不勝春，何况花王對玉宸。
                </div>
                
                <div class="paragraph">
                    國色精明動韶景，天香旖旎飄芳塵。
                </div>
                
                <div class="paragraph">
                    特奏霓裳羽衣曲，千官獻壽羅星辰。
                </div>
                
                <div class="paragraph">
                    兌悅臨軒逾數刻，花吏此時方得色。
                </div>
                
                <div class="paragraph">
                    白銀紅錦滿牙牀，拜賜仗前生羽翼。
                </div>
                
                <div class="paragraph">
                    惟觀風景不憂身，一心歲歲供春職。
                </div>
                
                <div class="paragraph">
                    中途得罪情多故，刻木在前何敢訴。
                </div>
                
                <div class="paragraph">
                    竄來江外知幾年，骨肉無音鴈空度。
                </div>
                
                <div class="paragraph">
                    北人情况異南人，蕭灑溪山苦無趣。
                </div>
                
                <div class="paragraph">
                    子規啼處血爲花，黄梅熟時雨如霧。
                </div>
                
                <div class="paragraph">
                    多愁多恨信傷人，今年不及去年身。
                </div>
                
                <div class="paragraph">
                    目昏耳重精力減，復有鄉心難具陳。
                </div>
                
                <div class="paragraph">
                    我聞此語聊悒悒，近曾侍從班中立。
                </div>
                
                <div class="paragraph">
                    朝違日下暮天涯，不學爾曹向隅泣。
                </div>
                
                <div class="paragraph">
                    人生榮辱如浮雲，悠悠天地胡能執。
                </div>
                
                <div class="paragraph">
                    賈誼文才動漢家，當時不免來長沙。
                </div>
                
                <div class="paragraph">
                    幽求功業開元盛，亦作流人過梅嶺。
                </div>
                
                <div class="paragraph">
                    我無一事逮古人，謫官却得神仙境。
                </div>
                
                <div class="paragraph">
                    自可優優樂名教，曾不恓恓弔形影。
                </div>
                
                <div class="paragraph">
                    接花之技爾則奇，江鄉卑濕何能施。
                </div>
                
                <div class="paragraph">
                    吾皇又詔還淳朴，組繡文章皆棄遺。
                </div>
                
                <div class="paragraph">
                    上林將議賜民畋，似昔繁華徒爾爲。
                </div>
                
                <div class="paragraph">
                    西都尚有名園處，我欲抽身希白傅。
                </div>
                
                <div class="paragraph">
                    一日天恩放爾歸，相逐栽花洛陽去。
                </div>
                
        </div>
    </div>
</body>

</html>