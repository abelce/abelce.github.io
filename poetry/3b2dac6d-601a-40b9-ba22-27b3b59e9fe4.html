<!DOCTYPE html>
<html>

<head>
    <title>
        開梅山
    </title>
    <meta name="keywords" content="開梅山 -- 晁補之">
    <meta name="description" content="開梅山 -- 晁補之">
    <meta property="og:title" content="開梅山">
    <meta property="og:url" content="https://vwood.xyz/poetry/3b2dac6d-601a-40b9-ba22-27b3b59e9fe4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            開梅山
        </h2>
        <div class="author"><a href="/author/dca89c07-bd96-4689-8f28-0cd75a9f5913.html" title="晁補之" target="_blank">
                晁補之
            </a> (宋)
        </div>
        <div class="paragraphs">
            
                <div class="paragraph">
                    開梅山，梅山開自熙寧之五年。
                </div>
                
                <div class="paragraph">
                    其初連峰上參天，巒崖盤{山斂}閡群蠻。
                </div>
                
                <div class="paragraph">
                    南北之帝鑿混元，此山不圮藏雲煙。
                </div>
                
                <div class="paragraph">
                    躋攀鳥道出薈蔚，下視蛇脊相夤緣。
                </div>
                
                <div class="paragraph">
                    相夤緣，窮南山。
                </div>
                
                <div class="paragraph">
                    南山石室大如屋，黄閔之記盤瓠行跡今依然。
                </div>
                
                <div class="paragraph">
                    高辛氏時北有大戎寇，國中下令購頭首。
                </div>
                
                <div class="paragraph">
                    妻以少女金盈斗，遍國無人有畜狗。
                </div>
                
                <div class="paragraph">
                    厥初得之病耳婦，以盤覆瓠化而走。
                </div>
                
                <div class="paragraph">
                    堪嗟吳將軍，屈死㹞㹞口。
                </div>
                
                <div class="paragraph">
                    帝皇下令萬國同，事成違信道不容。
                </div>
                
                <div class="paragraph">
                    竟以女妻之，狗乃負走逃山中，山崖幽絕不復人跡通。
                </div>
                
                <div class="paragraph">
                    帝雖悲思深，往求輒遇雨與風。
                </div>
                
                <div class="paragraph">
                    更爲獨力之衣短後裾，六男六女相婚姻。
                </div>
                
                <div class="paragraph">
                    木皮草實五色文，武溪赤髀皆子孫。
                </div>
                
                <div class="paragraph">
                    侏離其聲異言語，情黠貌癡喜安土，自以吾父有功母帝女。
                </div>
                
                <div class="paragraph">
                    凌夷夏商間，稍稍病侵侮。
                </div>
                
                <div class="paragraph">
                    周宣昔中興，方叔幾振旅。
                </div>
                
                <div class="paragraph">
                    春秋絕筆逮戰國，一負一勝安可數。
                </div>
                
                <div class="paragraph">
                    邇來梅山恃險阻，黄茅竹箭霪霧雨。
                </div>
                
                <div class="paragraph">
                    南人顛踣斃溪弩，據關守隘類穴鼠。
                </div>
                
                <div class="paragraph">
                    一夫當其阨，萬衆莫能武。
                </div>
                
                <div class="paragraph">
                    欲知梅山開，誰施神禹斧。
                </div>
                
                <div class="paragraph">
                    大使身服儒，賓客盈幕府。
                </div>
                
                <div class="paragraph">
                    檄傳傜初疑，叩馬卒歡舞。
                </div>
                
                <div class="paragraph">
                    坦然無障塞，土石填溪渚。
                </div>
                
                <div class="paragraph">
                    伊川被髮祭，一變卒爲虜。
                </div>
                
                <div class="paragraph">
                    今雖關梁通，失制後誰禦。
                </div>
                
                <div class="paragraph">
                    開梅山，開山易，防獠難，不如昔人閉玉關。
                </div>
                
        </div>
    </div>
</body>

</html>