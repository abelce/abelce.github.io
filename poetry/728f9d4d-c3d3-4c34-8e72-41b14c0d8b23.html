<!DOCTYPE html>
<html>

<head>
    <title>
        哭從兄良遇
    </title>
    <meta name="keywords" content="哭從兄良遇 -- 方回">
    <meta name="description" content="哭從兄良遇 -- 方回">
    <meta property="og:title" content="哭從兄良遇">
    <meta property="og:url" content="https://vwood.xyz/poetry/728f9d4d-c3d3-4c34-8e72-41b14c0d8b23.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            哭從兄良遇
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    先祖五男子，其下八男孫。
                </div>
                
                <div class="paragraph">
                    白首涉患難，僅餘二老存。
                </div>
                
                <div class="paragraph">
                    兄昔健如虎，行步疾飛奔。
                </div>
                
                <div class="paragraph">
                    長眉具壽相，脩髯當風掀。
                </div>
                
                <div class="paragraph">
                    千丈聳巨棟，一朝成枯根。
                </div>
                
                <div class="paragraph">
                    强者尚若此，弱又其奚論。
                </div>
                
                <div class="paragraph">
                    惟兄負剛勁，臨事簡不煩。
                </div>
                
                <div class="paragraph">
                    可否率正色，臧否多直言。
                </div>
                
                <div class="paragraph">
                    談笑無城府，其實春和溫。
                </div>
                
                <div class="paragraph">
                    憸壬有弗察，平地生讎冤。
                </div>
                
                <div class="paragraph">
                    惟揚赴逮對，乃用怨報恩。
                </div>
                
                <div class="paragraph">
                    十年歸來乎，下帷董生園。
                </div>
                
                <div class="paragraph">
                    此死幸無愧，彼生非游魂。
                </div>
                
                <div class="paragraph">
                    春官一再上，科名合高騫。
                </div>
                
                <div class="paragraph">
                    世事既鼎革，何如偃丘樊。
                </div>
                
                <div class="paragraph">
                    百里許起家，性終不耐喧。
                </div>
                
                <div class="paragraph">
                    軍馬塵未已，朝夕常閉門。
                </div>
                
                <div class="paragraph">
                    劣弟解彫郡，生理古井眢。
                </div>
                
                <div class="paragraph">
                    時復造兄室，釃酒崇盤餐。
                </div>
                
                <div class="paragraph">
                    二月近生日，爛漫傾芳樽。
                </div>
                
                <div class="paragraph">
                    豈謂三四月，醫藥昧病源。
                </div>
                
                <div class="paragraph">
                    平生無妾侍，寡欲培真元。
                </div>
                
                <div class="paragraph">
                    焉用艾與附，內外加炮燔。
                </div>
                
                <div class="paragraph">
                    五月二十八，了了語不昏。
                </div>
                
                <div class="paragraph">
                    爲後取猶子，愚哉真犬豚。
                </div>
                
                <div class="paragraph">
                    此事未稱意，似難它選掄。
                </div>
                
                <div class="paragraph">
                    委曲進寬譬，且望進粥飦。
                </div>
                
                <div class="paragraph">
                    乃後密探問，不敢踰闥閽。
                </div>
                
                <div class="paragraph">
                    諸幼日傳報，精神稍昂軒。
                </div>
                
                <div class="paragraph">
                    奄忽季夏半，長往遊厚坤。
                </div>
                
                <div class="paragraph">
                    走赴氣已絕，號慟書靈幡。
                </div>
                
                <div class="paragraph">
                    憶兄舊論議，亹亹雙袖揎。
                </div>
                
                <div class="paragraph">
                    口齒未即閉，飯含莫嚥吞。
                </div>
                
                <div class="paragraph">
                    蓋棺一何速，迫此炎暑袢。
                </div>
                
                <div class="paragraph">
                    衰薾抱怛痛，哀聲嘶霜猿。
                </div>
                
                <div class="paragraph">
                    人生孰不爾，屈伸手覆翻。
                </div>
                
                <div class="paragraph">
                    考終亦一福，拱璧無瑕痕。
                </div>
                
                <div class="paragraph">
                    丘嫂撫孤穉，匪伊將冠婚。
                </div>
                
                <div class="paragraph">
                    或者氣質變，培壅成蘭蓀。
                </div>
                
                <div class="paragraph">
                    寒宗弱一箇，繆居昭穆尊。
                </div>
                
                <div class="paragraph">
                    上當相宅兆，安厝居高原。
                </div>
                
                <div class="paragraph">
                    下當教貽厥，敬恭奉蘋蘩。
                </div>
                
                <div class="paragraph">
                    秋風幾黄落，我亦超崑崙。
                </div>
                
                <div class="paragraph">
                    焉得天地間，長掛扶桑暾。
                </div>
                
        </div>
    </div>
</body>

</html>