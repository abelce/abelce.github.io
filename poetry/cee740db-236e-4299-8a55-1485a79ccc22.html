<!DOCTYPE html>
<html>

<head>
    <title>
        題杜工部墳
    </title>
    <meta name="keywords" content="題杜工部墳 -- 韓愈">
    <meta name="description" content="題杜工部墳 -- 韓愈">
    <meta property="og:title" content="題杜工部墳">
    <meta property="og:url" content="https://vwood.xyz/poetry/cee740db-236e-4299-8a55-1485a79ccc22.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題杜工部墳
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    何人鑿開混沌殼，二氣由來有清濁。
                </div>
                
                <div class="paragraph">
                    孕其清者爲聖賢，鍾其濁者成愚樸。
                </div>
                
                <div class="paragraph">
                    英豪雖沒名猶嘉，不肖虛死蓬麻。
                </div>
                
                <div class="paragraph">
                    榮華一旦世俗眼，忠孝萬古賢人芽。
                </div>
                
                <div class="paragraph">
                    有唐文物盛復全，名書史冊俱才賢。
                </div>
                
                <div class="paragraph">
                    中間詩筆誰清新？屈指都無四五人。
                </div>
                
                <div class="paragraph">
                    獨有工部稱全美，當日詩人無擬倫。
                </div>
                
                <div class="paragraph">
                    筆追清風洗俗耳，心奪造化回陽春。
                </div>
                
                <div class="paragraph">
                    天光晴射洞庭秋，寒玉萬頃清光流。
                </div>
                
                <div class="paragraph">
                    我常愛慕如饑渴，不見其面生閑愁。
                </div>
                
                <div class="paragraph">
                    今春偶客耒陽路，悽慘去尋江上墓。
                </div>
                
                <div class="paragraph">
                    召朋特地踏煙霧，路入溪村數百步。
                </div>
                
                <div class="paragraph">
                    招手借問騎牛兒，牧兒指我祠堂路。
                </div>
                
                <div class="paragraph">
                    入門古屋三四間，草茅緣砌生無數。
                </div>
                
                <div class="paragraph">
                    寒竹珊珊搖晚風，野蔓層層纏庭戶。
                </div>
                
                <div class="paragraph">
                    升堂再拜心惻然，心欲虔啓不成語。
                </div>
                
                <div class="paragraph">
                    一堆空土煙蕪裏，虛使詩人歎悲起。
                </div>
                
                <div class="paragraph">
                    怨聲千古寄西風，寒骨一夜沉秋水。
                </div>
                
                <div class="paragraph">
                    歸時處處多白酒，生肉如今家家有。
                </div>
                
                <div class="paragraph">
                    飲酒食肉今如此，何故常人無飽死？
                </div>
                
                <div class="paragraph">
                    子美歸日稱才賢，聶侯見待誠非喜。
                </div>
                
                <div class="paragraph">
                    洎乎聖意再搜求，姦臣以此欺天子。
                </div>
                
                <div class="paragraph">
                    捉月走入千丈波，忠諫便沉汩羅底。
                </div>
                
                <div class="paragraph">
                    固知天意有所存，三賢所歸同一水。
                </div>
                
                <div class="paragraph">
                    過客留詩千百人，佳詞繡句虛相美。
                </div>
                
                <div class="paragraph">
                    墳空飫死已傳聞，千古醜聲竟誰洗？
                </div>
                
                <div class="paragraph">
                    明時好古疾惡人，應以我意知終始。
                </div>
                
                <div class="paragraph">
                    （蔡夢弼《集注草堂杜工部詩外集酬唱附錄》引）（〖1〗蔡夢弼跋云：「此退之《題杜工部墳》，惟見於劉斧《摭遺小說》，韓昌黎正集無之，似非退之所作。
                </div>
                
                <div class="paragraph">
                    然大曆、元和，時之相去猶未爲遠，不歸與本集抵牾若是。
                </div>
                
                <div class="paragraph">
                    乃後之好事俗休儒託而爲之，以厚誣退之，決非退之所作也睄矣。
                </div>
                
                <div class="paragraph">
                    夢弼今謾錄於此，以備後人觀覽也。
                </div>
                
                <div class="paragraph">
                    」）。
                </div>
                
        </div>
    </div>
</body>

</html>