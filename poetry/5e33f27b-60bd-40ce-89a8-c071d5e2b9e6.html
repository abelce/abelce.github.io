<!DOCTYPE html>
<html>

<head>
    <title>
        和韓符讀書城南示孟甲孟乙
    </title>
    <meta name="keywords" content="和韓符讀書城南示孟甲孟乙 -- 王十朋">
    <meta name="description" content="和韓符讀書城南示孟甲孟乙 -- 王十朋">
    <meta property="og:title" content="和韓符讀書城南示孟甲孟乙">
    <meta property="og:url" content="https://vwood.xyz/poetry/5e33f27b-60bd-40ce-89a8-c071d5e2b9e6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和韓符讀書城南示孟甲孟乙
        </h2>
        <div class="author"><a href="/author/28b371f0-8755-4947-aae3-30611dc664d0.html" title="王十朋" target="_blank">
                王十朋
            </a> (宋)
        </div>
        <div class="paragraphs">
            
                <div class="paragraph">
                    性無有不善，茲言聞子輿。
                </div>
                
                <div class="paragraph">
                    學所以脩性，楊雄著之書。
                </div>
                
                <div class="paragraph">
                    欲知人之生，靈臺湛然虛。
                </div>
                
                <div class="paragraph">
                    習善裕乃身，習惡喪厥初。
                </div>
                
                <div class="paragraph">
                    下惠與盜跖，不生兩門閭。
                </div>
                
                <div class="paragraph">
                    所趨一不同，相去霄壤如。
                </div>
                
                <div class="paragraph">
                    是以吾夫子，詩禮教伯魚。
                </div>
                
                <div class="paragraph">
                    當時非義方，聖門亦蕭疏。
                </div>
                
                <div class="paragraph">
                    我似杜陵翁，有兒最憐渠。
                </div>
                
                <div class="paragraph">
                    徒愛不知教，懼如馿與豬。
                </div>
                
                <div class="paragraph">
                    詎望登丹霄，折桂騎蟾蜍。
                </div>
                
                <div class="paragraph">
                    粗令有聞見，免爲甕中蛆。
                </div>
                
                <div class="paragraph">
                    丱角入小學，首誦仲尼居。
                </div>
                
                <div class="paragraph">
                    要知先孝弟，餘力哉乎歟。
                </div>
                
                <div class="paragraph">
                    我家素孤寒，金玉苦無儲。
                </div>
                
                <div class="paragraph">
                    舊業止青箱，辛勤二星餘。
                </div>
                
                <div class="paragraph">
                    遺爾以清白，爾曹宜念且。
                </div>
                
                <div class="paragraph">
                    性情乃良田，學問爲耘鋤。
                </div>
                
                <div class="paragraph">
                    勿患遠難致，跬步馳蹇馿。
                </div>
                
                <div class="paragraph">
                    勿憂年不逢，六經有新畬。
                </div>
                
                <div class="paragraph">
                    勿隨奔競流，伺候人庭除。
                </div>
                
                <div class="paragraph">
                    勿學田舍兒，黄金買冠裾。
                </div>
                
                <div class="paragraph">
                    在我能自脩，不患無聲譽。
                </div>
                
                <div class="paragraph">
                    我久困筆硯，退思老山墟。
                </div>
                
                <div class="paragraph">
                    拭眼看爾曹，庶使愁腸舒。
                </div>
                
                <div class="paragraph">
                    詩篇和韓公，座右宜書諸。
                </div>
                
                <div class="paragraph">
                    青春最堪惜，勉矣無躊躇。
                </div>
                
        </div>
    </div>
</body>

</html>