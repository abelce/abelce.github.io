<!DOCTYPE html>
<html>

<head>
    <title>
        郡齋暇日憶廬山草堂兼寄二林僧社三十韻多敘貶官已來出處之意
    </title>
    <meta name="keywords" content="郡齋暇日憶廬山草堂兼寄二林僧社三十韻多敘貶官已來出處之意 -- 白居易">
    <meta name="description" content="郡齋暇日憶廬山草堂兼寄二林僧社三十韻多敘貶官已來出處之意 -- 白居易">
    <meta property="og:title" content="郡齋暇日憶廬山草堂兼寄二林僧社三十韻多敘貶官已來出處之意">
    <meta property="og:url" content="https://vwood.xyz/poetry/cc7069fc-607c-49da-80f0-27899c716be5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            郡齋暇日憶廬山草堂兼寄二林僧社三十韻多敘貶官已來出處之意
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    諫諍知無補，遷移分所當。
                </div>
                
                <div class="paragraph">
                    不堪匡聖主，只合事空王。
                </div>
                
                <div class="paragraph">
                    龍象投新社，鵷鸞失故行。
                </div>
                
                <div class="paragraph">
                    沈吟辭北闕，誘引向西方。
                </div>
                
                <div class="paragraph">
                    便住雙林寺，仍開一草堂。
                </div>
                
                <div class="paragraph">
                    平治行道路，安置坐禪牀。
                </div>
                
                <div class="paragraph">
                    手版支爲枕，頭巾閣在牆。
                </div>
                
                <div class="paragraph">
                    先生烏几舃，居士白衣裳。
                </div>
                
                <div class="paragraph">
                    竟歲何曾悶，終身不擬忙。
                </div>
                
                <div class="paragraph">
                    滅除殘夢想，換盡舊心腸。
                </div>
                
                <div class="paragraph">
                    世界多煩惱，形神久損傷。
                </div>
                
                <div class="paragraph">
                    正從風鼓浪，轉作日銷霜。
                </div>
                
                <div class="paragraph">
                    吾道尋知止，君恩偶未忘。
                </div>
                
                <div class="paragraph">
                    忽蒙頒鳳詔，兼謝剖魚章。
                </div>
                
                <div class="paragraph">
                    蓮靜方依水，葵枯重仰陽。
                </div>
                
                <div class="paragraph">
                    三車猶夕會，五馬已晨裝。
                </div>
                
                <div class="paragraph">
                    去似尋前世，來如別故鄉。
                </div>
                
                <div class="paragraph">
                    眉低出鷲嶺，脚重下虵岡。
                </div>
                
                <div class="paragraph">
                    漸望廬山遠，彌愁峽路長。
                </div>
                
                <div class="paragraph">
                    香爐峰隱隱，巴字水茫茫。
                </div>
                
                <div class="paragraph">
                    瓢挂留庭樹，經收在屋梁。
                </div>
                
                <div class="paragraph">
                    春拋紅藥圃，夏憶白蓮塘。
                </div>
                
                <div class="paragraph">
                    唯擬捐塵事，將何荅寵光。
                </div>
                
                <div class="paragraph">
                    有期追永遠，無政繼龔黃。
                </div>
                
                <div class="paragraph">
                    南國秋猶熱，西齋夜暫涼。
                </div>
                
                <div class="paragraph">
                    閑吟四句偈，靜對一爐香。
                </div>
                
                <div class="paragraph">
                    身老同丘井，心空是道場。
                </div>
                
                <div class="paragraph">
                    覓僧爲去伴，留俸作歸糧。
                </div>
                
                <div class="paragraph">
                    爲報山中侶，憑看竹下房。
                </div>
                
                <div class="paragraph">
                    會應歸去在，松菊莫教荒。
                </div>
                
        </div>
    </div>
</body>

</html>