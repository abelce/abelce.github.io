<!DOCTYPE html>
<html>

<head>
    <title>
        汝州王學士射弓行
    </title>
    <meta name="keywords" content="汝州王學士射弓行 -- 李廌">
    <meta name="description" content="汝州王學士射弓行 -- 李廌">
    <meta property="og:title" content="汝州王學士射弓行">
    <meta property="og:url" content="https://vwood.xyz/poetry/3908f00e-8ad8-47bb-a363-f955bc0c0af3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            汝州王學士射弓行
        </h2>
        <div class="author"><a href="/author/2aa579e5-1073-42ce-8103-7ec12359b8c1.html" title="李廌" target="_blank">
                李廌
            </a> (宋)
        </div>
        <div class="paragraphs">
            
                <div class="paragraph">
                    汝陽使君如孫武，文章絕人喜軍旅。
                </div>
                
                <div class="paragraph">
                    要知談笑能治兵，戲教紅粧樂營女。
                </div>
                
                <div class="paragraph">
                    白㲲新袍錦臂鞲，條脫掛弓腰白羽。
                </div>
                
                <div class="paragraph">
                    綵錯旌旗照地明，傍花映柳陳部伍。
                </div>
                
                <div class="paragraph">
                    須臾觀者如堵牆，彷彿如臨矍相圃。
                </div>
                
                <div class="paragraph">
                    一人中的萬人呼，絲管呶嘈間鉦鼓。
                </div>
                
                <div class="paragraph">
                    臂弓上爲使君壽，遍及四筵樂具舉。
                </div>
                
                <div class="paragraph">
                    使君一笑萬衆喜，堂上酒行堂下舞。
                </div>
                
                <div class="paragraph">
                    錦段銀荷翠玉鈿，意氣揚揚皆自許。
                </div>
                
                <div class="paragraph">
                    儻令被甲執蛇矛，恐可橫行擒贊普。
                </div>
                
                <div class="paragraph">
                    大勝吳宮申令嚴，兩隊宮娃啼且怖。
                </div>
                
                <div class="paragraph">
                    闔閭臺上呼罷休，將軍雖賢亦觕鹵。
                </div>
                
                <div class="paragraph">
                    豈知使君不忘戰，聊以戎容娛罇俎。
                </div>
                
                <div class="paragraph">
                    夕陽卷旗去翩翩，使君要客登畫船。
                </div>
                
                <div class="paragraph">
                    美人不暇別粧洗，戰士結束圍華筵。
                </div>
                
                <div class="paragraph">
                    皆疑征南漢將帥，樓船下瀨方凱還。
                </div>
                
                <div class="paragraph">
                    軍中不應有女子，偏裨校尉何其儇。
                </div>
                
                <div class="paragraph">
                    使君湖光照樓觀，一碧不辨水與天。
                </div>
                
                <div class="paragraph">
                    漸看暝色著疏柳，已見白蘋浮暮烟。
                </div>
                
                <div class="paragraph">
                    銀漢斜橫北斗淡，明月碧玉疏星聯。
                </div>
                
                <div class="paragraph">
                    舟人罷唱時弄笛，艇子趁魚行扣舷。
                </div>
                
                <div class="paragraph">
                    隔浦熒熒見漁火，意中竹籬青旆懸。
                </div>
                
                <div class="paragraph">
                    雖無荻花與楓葉，全似送客湓江壖。
                </div>
                
                <div class="paragraph">
                    亟令周娘作新曲，周娘琵琶京洛傳。
                </div>
                
                <div class="paragraph">
                    不惜千呼與萬喚，便時轉軸仍撥弦。
                </div>
                
                <div class="paragraph">
                    馮夷陽侯或靜聽，穹龜大魚或後先。
                </div>
                
                <div class="paragraph">
                    且言白傅時落寞，草草會遇仍嫣然。
                </div>
                
                <div class="paragraph">
                    使君聞名滿臺閣，虎符熊軾聊周旋。
                </div>
                
                <div class="paragraph">
                    風流樂事雖可記，皆過孫白二子前。
                </div>
                
                <div class="paragraph">
                    會看和戎竟先列，鐵騎百萬臨三邊。
                </div>
                
                <div class="paragraph">
                    報功女樂賜二八，粉白黛綠皆嬋娟。
                </div>
                
                <div class="paragraph">
                    青雲乞身歸舊里，汾城故地依林泉。
                </div>
                
                <div class="paragraph">
                    琵琶亭中望汝海，無忘飲中今八仙。
                </div>
                
        </div>
    </div>
</body>

</html>