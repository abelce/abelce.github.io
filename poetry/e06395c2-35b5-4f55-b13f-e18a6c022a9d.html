<!DOCTYPE html>
<html>

<head>
    <title>
        留別知郡職方楊員外
    </title>
    <meta name="keywords" content="留別知郡職方楊員外 -- 宋庠">
    <meta name="description" content="留別知郡職方楊員外 -- 宋庠">
    <meta property="og:title" content="留別知郡職方楊員外">
    <meta property="og:url" content="https://vwood.xyz/poetry/e06395c2-35b5-4f55-b13f-e18a6c022a9d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            留別知郡職方楊員外
        </h2>
        <div class="author"><a href="/author/834202b1-99c4-466d-8275-fa4f32ccc5a8.html" title="宋庠" target="_blank">
                宋庠
            </a> (宋)
        </div>
        <div class="paragraphs">
            
                <div class="paragraph">
                    予本草茅士，世無鐘鼎榮。
                </div>
                
                <div class="paragraph">
                    在昔未勝冠，先疇弓冶傾。
                </div>
                
                <div class="paragraph">
                    茹荼濱十死，屬纊存微生。
                </div>
                
                <div class="paragraph">
                    分遂甯牛飯，誰希莊雁鳴。
                </div>
                
                <div class="paragraph">
                    龍具泣妻子，練裙悲弟兄。
                </div>
                
                <div class="paragraph">
                    慈誨斷軻織，遺書開晏楹。
                </div>
                
                <div class="paragraph">
                    感激侏儒飽，呻吟裘氏聲。
                </div>
                
                <div class="paragraph">
                    下武纂丕構，協風翔四瀛。
                </div>
                
                <div class="paragraph">
                    紛馳賁丘帛，高豎當衢旌。
                </div>
                
                <div class="paragraph">
                    鸞翮不暇戢，驥材方自呈。
                </div>
                
                <div class="paragraph">
                    車徒首燕路，冠蓋溢秦京。
                </div>
                
                <div class="paragraph">
                    文章趙元叔，脣舌婁君卿。
                </div>
                
                <div class="paragraph">
                    列邸曳裙入，羣公交幣迎。
                </div>
                
                <div class="paragraph">
                    僕嘗不自料，奮迹希時英。
                </div>
                
                <div class="paragraph">
                    弟子許都養，詞人嗤老傖。
                </div>
                
                <div class="paragraph">
                    一旦褐衣召，千慙昆玉名。
                </div>
                
                <div class="paragraph">
                    安知軾蛙賤，但覺軒鴻輕。
                </div>
                
                <div class="paragraph">
                    初命六百石，關掌列侯城。
                </div>
                
                <div class="paragraph">
                    居然懵操决，無術裨澄清。
                </div>
                
                <div class="paragraph">
                    天炎屢來集，冤獄紛以盈。
                </div>
                
                <div class="paragraph">
                    誚讓使臺檄，流離民屋征。
                </div>
                
                <div class="paragraph">
                    結課諒無最，黜幽茲有萌。
                </div>
                
                <div class="paragraph">
                    晚遘金閨彥，傳瑞提千兵。
                </div>
                
                <div class="paragraph">
                    爲僚篤古義，賞善多新評。
                </div>
                
                <div class="paragraph">
                    坐則席函丈，出則車連衡。
                </div>
                
                <div class="paragraph">
                    高論天人際，細略米鹽爭。
                </div>
                
                <div class="paragraph">
                    愚慮或窺管，嘉言茲報瓊。
                </div>
                
                <div class="paragraph">
                    賞音非易遇，曠古難爲并。
                </div>
                
                <div class="paragraph">
                    嚴惠不世出，蕭朱猶害成。
                </div>
                
                <div class="paragraph">
                    何言末路日，獨契後凋情。
                </div>
                
                <div class="paragraph">
                    累洽帝圖盛，思皇賢路平。
                </div>
                
                <div class="paragraph">
                    願言寄君子，始終同所營。
                </div>
                
        </div>
    </div>
</body>

</html>