<!DOCTYPE html>
<html>

<head>
    <title>
        獻從叔當塗宰陽冰
    </title>
    <meta name="keywords" content="獻從叔當塗宰陽冰 -- 李白">
    <meta name="description" content="獻從叔當塗宰陽冰 -- 李白">
    <meta property="og:title" content="獻從叔當塗宰陽冰">
    <meta property="og:url" content="https://vwood.xyz/poetry/9ab9b057-7a8f-46e4-94a2-0c5bfc46d987.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            獻從叔當塗宰陽冰
        </h2>
        <div class="author"><a href="/author/1a922db2-1111-42a2-b28d-33cda129441b.html" title="李白" target="_blank">
                李白
            </a> (唐)
        </div>
        <div class="paragraphs">
            
                <div class="paragraph">
                    金鏡霾六國，亡新亂天經。
                </div>
                
                <div class="paragraph">
                    焉知高光起，自有羽翼生。
                </div>
                
                <div class="paragraph">
                    蕭曹安𡸣屼，耿賈摧欃槍。
                </div>
                
                <div class="paragraph">
                    吾家有季父，傑出聖代英。
                </div>
                
                <div class="paragraph">
                    雖無三台位，不借四豪名。
                </div>
                
                <div class="paragraph">
                    激昂風雲氣，終協龍虎精。
                </div>
                
                <div class="paragraph">
                    弱冠燕趙來，賢彥多逢迎。
                </div>
                
                <div class="paragraph">
                    魯連善談笑，季布折公卿。
                </div>
                
                <div class="paragraph">
                    遙知禮數絕，常恐不合幷。
                </div>
                
                <div class="paragraph">
                    惕想結宵夢，素心久已冥。
                </div>
                
                <div class="paragraph">
                    顧慙青雲器，謬奉玉樽傾。
                </div>
                
                <div class="paragraph">
                    山陽五百年，綠竹忽再榮。
                </div>
                
                <div class="paragraph">
                    高歌振林木，大笑喧雷霆。
                </div>
                
                <div class="paragraph">
                    落筆灑篆文，崩雲使人驚。
                </div>
                
                <div class="paragraph">
                    吐辭又炳煥，五色羅華星。
                </div>
                
                <div class="paragraph">
                    秀句滿江國，高才掞天庭。
                </div>
                
                <div class="paragraph">
                    宰邑艱難時，浮雲空古城。
                </div>
                
                <div class="paragraph">
                    居人若薙草，掃地無纖莖。
                </div>
                
                <div class="paragraph">
                    惠澤及飛走，農夫盡歸耕。
                </div>
                
                <div class="paragraph">
                    廣漢水萬里，長流玉琴聲。
                </div>
                
                <div class="paragraph">
                    雅頌播吳越，還如泰階平。
                </div>
                
                <div class="paragraph">
                    小子別金陵，來時白下亭。
                </div>
                
                <div class="paragraph">
                    羣鳳憐客鳥，差池相哀鳴。
                </div>
                
                <div class="paragraph">
                    各拔五色毛，意重泰山輕。
                </div>
                
                <div class="paragraph">
                    贈微所費廣，斗水澆長鯨。
                </div>
                
                <div class="paragraph">
                    彈劒歌苦寒，嚴風起前楹。
                </div>
                
                <div class="paragraph">
                    月銜天門曉，霜落牛渚清。
                </div>
                
                <div class="paragraph">
                    長歎即歸路，臨川空屏營。
                </div>
                
        </div>
    </div>
</body>

</html>