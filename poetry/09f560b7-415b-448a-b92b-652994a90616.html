<!DOCTYPE html>
<html>

<head>
    <title>
        粹老使君前被召約往它山謁善政侯祠既不果以書見抵謂可歎惜并示廣德湖新記因成長句奉寄
    </title>
    <meta name="keywords" content="粹老使君前被召約往它山謁善政侯祠既不果以書見抵謂可歎惜并示廣德湖新記因成長句奉寄 -- 舒亶">
    <meta name="description" content="粹老使君前被召約往它山謁善政侯祠既不果以書見抵謂可歎惜并示廣德湖新記因成長句奉寄 -- 舒亶">
    <meta property="og:title" content="粹老使君前被召約往它山謁善政侯祠既不果以書見抵謂可歎惜并示廣德湖新記因成長句奉寄">
    <meta property="og:url" content="https://vwood.xyz/poetry/09f560b7-415b-448a-b92b-652994a90616.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            粹老使君前被召約往它山謁善政侯祠既不果以書見抵謂可歎惜并示廣德湖新記因成長句奉寄
        </h2>
        <div class="author"><a href="/author/31b62772-f08b-4429-98a3-3cf87346bd7c.html" title="舒亶" target="_blank">
                舒亶
            </a> (宋)
        </div>
        <div class="paragraphs">
            
                <div class="paragraph">
                    長江衮衮西南流，秋水時至狂不收。
                </div>
                
                <div class="paragraph">
                    大浪似屋山欲浮，王侯神智禹所啾。
                </div>
                
                <div class="paragraph">
                    萬鬼琢玉它山幽，梅梁贔屭卧龍虯。
                </div>
                
                <div class="paragraph">
                    咄嗟湍駭就斂揫，巨靈縮手愚公羞。
                </div>
                
                <div class="paragraph">
                    障成十里沙中洲，支分股引聽所求。
                </div>
                
                <div class="paragraph">
                    赤旱稽浸民不憂，那得蟲蝗隨督郵。
                </div>
                
                <div class="paragraph">
                    汙邪甌窶滿車篝，斯民飽煖何以酬。
                </div>
                
                <div class="paragraph">
                    廟貌突兀寒溪頭，歲歲雞黍祠春秋。
                </div>
                
                <div class="paragraph">
                    老農擊鼓稚子謳，當時人物紛雁鷗。
                </div>
                
                <div class="paragraph">
                    豈無鼎食腰金儔，朽骨往往空蒿丘。
                </div>
                
                <div class="paragraph">
                    姓名幾復人間留，唯侯施惠膏如油。
                </div>
                
                <div class="paragraph">
                    江聲浩浩風飂飂，千古不見使人愁。
                </div>
                
                <div class="paragraph">
                    拔俗萬丈山標崷，使君不減裴商州。
                </div>
                
                <div class="paragraph">
                    下車百蠧隨鋤耰，一笑四境無瘡疣。
                </div>
                
                <div class="paragraph">
                    天閑老步須驊騮，已聞歸作金華遊。
                </div>
                
                <div class="paragraph">
                    欽賢訪古意未休，畫船載酒岸鳴騶。
                </div>
                
                <div class="paragraph">
                    約我與往置脯饈，冠盖紛紛暇莫偷。
                </div>
                
                <div class="paragraph">
                    搔首悵望情綢繆，我問使君亦何尤。
                </div>
                
                <div class="paragraph">
                    西湖萬頃蛟龍湫，幾年荒茀今則脩。
                </div>
                
                <div class="paragraph">
                    鼛鼓弗勝財不掊，長堤岌嶫高岑樓。
                </div>
                
                <div class="paragraph">
                    寫有澮兮蕩有溝，餘波北注引漕舟。
                </div>
                
                <div class="paragraph">
                    桑麻被野禾連疇，鶴鶴白鳥雜游鯈。
                </div>
                
                <div class="paragraph">
                    菰蒲菱芡厭採搜，柳楊成幄蔭道周。
                </div>
                
                <div class="paragraph">
                    耕漁呼歌羸病瘳，使君之賜侯可侔。
                </div>
                
                <div class="paragraph">
                    天邊旌旆看悠悠，父老雪涕爭攀輈。
                </div>
                
                <div class="paragraph">
                    地僻借恂恨無由，高文摛秀春華抽。
                </div>
                
                <div class="paragraph">
                    豐碑崒嵂鑱銀鈎，千年空此留海陬。
                </div>
                
                <div class="paragraph">
                    君知此日思君不，還如今日人思侯。
                </div>
                
        </div>
    </div>
</body>

</html>