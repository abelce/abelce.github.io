<!DOCTYPE html>
<html>

<head>
    <title>
        奉和御製宣讀天書
    </title>
    <meta name="keywords" content="奉和御製宣讀天書 -- 夏竦">
    <meta name="description" content="奉和御製宣讀天書 -- 夏竦">
    <meta property="og:title" content="奉和御製宣讀天書">
    <meta property="og:url" content="https://vwood.xyz/poetry/c4c41bd1-17b2-4574-9a29-9b844f97e708.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉和御製宣讀天書
        </h2>
        <div class="author"><a href="/author/ecee6cbf-db5f-42a2-aa90-06f12546b520.html" title="夏竦" target="_blank">
                夏竦
            </a> (宋)
        </div>
        <div class="paragraphs">
            
                <div class="paragraph">
                    赫赫穹符迪慶基，巍巍真緒擁繁禧。
                </div>
                
                <div class="paragraph">
                    控飈靈御傳天意，候日珍文告帝期。
                </div>
                
                <div class="paragraph">
                    奉詣喬丘彰錫祉，胙壤瀨鄉修茂禮。
                </div>
                
                <div class="paragraph">
                    宸闈薰祓款雲輿，戎候耕耘櫜象弭。
                </div>
                
                <div class="paragraph">
                    紀號惟新歲歷呈，三元初吉協休辰。
                </div>
                
                <div class="paragraph">
                    徽冊奉天熙事蕆，丕名尊祖皇儀展。
                </div>
                
                <div class="paragraph">
                    太宫薦鬯孝思伸，陽位升煙鴻慶遠。
                </div>
                
                <div class="paragraph">
                    瑞應紛綸百福同，寅威寶命務尊崇。
                </div>
                
                <div class="paragraph">
                    布宣精意誠明顯，申飭攸司憲度隆。
                </div>
                
                <div class="paragraph">
                    将披秘藴昭靈契，欲使萬方知帝意。
                </div>
                
                <div class="paragraph">
                    肆眚端門詔畢旋，靈場預啟百枝燃。
                </div>
                
                <div class="paragraph">
                    夙陳路寝敷瑤席，躬薦真香奏瑞煙。
                </div>
                
                <div class="paragraph">
                    三辰淳耀居齋室，階滿祥蓂當望日。
                </div>
                
                <div class="paragraph">
                    大裘陟降既登歌，羣后延登皆上笏。
                </div>
                
                <div class="paragraph">
                    元輔披縢聖訓揚，樞臣援翰寶文彰。
                </div>
                
                <div class="paragraph">
                    有虞出洛龜休躍，唐氏衘圖鳯罷翔。
                </div>
                
                <div class="paragraph">
                    辭若洞章皆擿句，字如龍篆宛分行。
                </div>
                
                <div class="paragraph">
                    森沉虎斾嚴真衛，肅穆珠旒增潔志。
                </div>
                
                <div class="paragraph">
                    敬受丹書豈易侔，式旌玉刻誠難繼。
                </div>
                
                <div class="paragraph">
                    修修羽帳降星辰，杳杳飈斿駐聖真。
                </div>
                
                <div class="paragraph">
                    庭際煙霞輝曄曄，天中鸞鶴羽兟兟。
                </div>
                
                <div class="paragraph">
                    微密妙言爰備舉，龐鴻盛則已宣臻。
                </div>
                
                <div class="paragraph">
                    一一嘉猷保元后，諄諄深旨爲含生。
                </div>
                
                <div class="paragraph">
                    寫成别笈緘藏密，薦獻禮周彌襲吉。
                </div>
                
                <div class="paragraph">
                    恍恍真心顯道樞，穰穰景佑歸宸歷。
                </div>
                
                <div class="paragraph">
                    升聞璿宙洽神歡，昭紀琅函爲睿式。
                </div>
                
                <div class="paragraph">
                    萬靈潛衛極寅威，九序相趨皆勵翼。
                </div>
                
                <div class="paragraph">
                    綿宇彌隆清浄風，虛晨益鍳馨香德。
                </div>
                
                <div class="paragraph">
                    豈獨飛英冠百王，祗延道蔭永歡康。
                </div>
                
                <div class="paragraph">
                    薰絃濬發南風詠，丕顯清衷報彼蒼。
                </div>
                
        </div>
    </div>
</body>

</html>