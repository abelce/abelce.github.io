<!DOCTYPE html>
<html>

<head>
    <title>
        送周元特侍郎守宣城
    </title>
    <meta name="keywords" content="送周元特侍郎守宣城 -- 仲并">
    <meta name="description" content="送周元特侍郎守宣城 -- 仲并">
    <meta property="og:title" content="送周元特侍郎守宣城">
    <meta property="og:url" content="https://vwood.xyz/poetry/4fe57f18-24d7-4100-87c1-0708a41eb6bb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送周元特侍郎守宣城
        </h2>
        <div class="author"><a href="/author/d4c6d2ea-dc31-4b98-869d-b36cd57c0f7c.html" title="仲并" target="_blank">
                仲并
            </a> (宋)
        </div>
        <div class="paragraphs">
            
                <div class="paragraph">
                    西風迎公來，東風送公去。
                </div>
                
                <div class="paragraph">
                    尚欲留朱轓，公行不可住。
                </div>
                
                <div class="paragraph">
                    無酒對公傾，有懷爲公賦。
                </div>
                
                <div class="paragraph">
                    夫子文武資，亦復廊廟具。
                </div>
                
                <div class="paragraph">
                    剛方仰術業，坦夷見襟度。
                </div>
                
                <div class="paragraph">
                    青衫試州縣，機鋒微已露。
                </div>
                
                <div class="paragraph">
                    吾意有不可，萬夫挽不顧。
                </div>
                
                <div class="paragraph">
                    翱翔諸公間，籍甚當時譽。
                </div>
                
                <div class="paragraph">
                    峩冠上烏臺，直諫汲長孺。
                </div>
                
                <div class="paragraph">
                    風雲千載合，冕旒一言寤。
                </div>
                
                <div class="paragraph">
                    凜凜議論餘，可使淮南懼。
                </div>
                
                <div class="paragraph">
                    天威瞻咫尺，政塗去跬步。
                </div>
                
                <div class="paragraph">
                    興逸頓言歸，解佩苕溪路。
                </div>
                
                <div class="paragraph">
                    湖山聊寄懷，詩書尚溫故。
                </div>
                
                <div class="paragraph">
                    中外豈不殊，進退自餘裕。
                </div>
                
                <div class="paragraph">
                    宣城唇齒邦，望公來何暮。
                </div>
                
                <div class="paragraph">
                    我饑我顰呻，公飯公覆護。
                </div>
                
                <div class="paragraph">
                    舉首望旌戟，指期詠襦袴。
                </div>
                
                <div class="paragraph">
                    平生觸邪手，不難鋤弊蠹。
                </div>
                
                <div class="paragraph">
                    雙溪疊嶂間，按堵百無慮。
                </div>
                
                <div class="paragraph">
                    坐席豈容溫，當饋意久注。
                </div>
                
                <div class="paragraph">
                    獻納念伏蒲，謀謨懷借箸。
                </div>
                
                <div class="paragraph">
                    行矣股肱良，歸作腹心助。
                </div>
                
                <div class="paragraph">
                    要觀今周公，聲名三吐哺。
                </div>
                
                <div class="paragraph">
                    便當侶夔龍，何止冠鵷鷺。
                </div>
                
                <div class="paragraph">
                    自念接門牆，連歲忘羈寓。
                </div>
                
                <div class="paragraph">
                    鷁首明當飛，驥尾何由附。
                </div>
                
                <div class="paragraph">
                    幾日復升堂，青天披宿霧。
                </div>
                
                <div class="paragraph">
                    過雁與來魚，猶當奉尺素。
                </div>
                
                <div class="paragraph">
                    西去無多程，不誦陽關句。
                </div>
                
        </div>
    </div>
</body>

</html>