<!DOCTYPE html>
<html>

<head>
    <title>
        寄襄邑宰丁陽叔
    </title>
    <meta name="keywords" content="寄襄邑宰丁陽叔 -- 孔武仲">
    <meta name="description" content="寄襄邑宰丁陽叔 -- 孔武仲">
    <meta property="og:title" content="寄襄邑宰丁陽叔">
    <meta property="og:url" content="https://vwood.xyz/poetry/b82183cb-1821-4caa-9943-949d28843843.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄襄邑宰丁陽叔
        </h2>
        <div class="author"><a href="/author/d3a67e1e-2490-479f-9d2a-b7c5bd7fadc7.html" title="孔武仲" target="_blank">
                孔武仲
            </a> (宋)
        </div>
        <div class="paragraphs">
            
                <div class="paragraph">
                    溪上一杯酒，送君今幾時。
                </div>
                
                <div class="paragraph">
                    譬如霜林籜，浩蕩從風吹。
                </div>
                
                <div class="paragraph">
                    初飄清湘濵，今落濁汴湄。
                </div>
                
                <div class="paragraph">
                    蹉跎雖漸老，相見更容怡。
                </div>
                
                <div class="paragraph">
                    尚賴城市俗，籃輿遠追隨。
                </div>
                
                <div class="paragraph">
                    鳴騶驚雁鶩，笑語在空陂。
                </div>
                
                <div class="paragraph">
                    會食古道場，僧房静簾帷。
                </div>
                
                <div class="paragraph">
                    敗荷覆一水，落葉鳴軒墀。
                </div>
                
                <div class="paragraph">
                    偶坐亦無事，幽來更何之。
                </div>
                
                <div class="paragraph">
                    旁有宋襄墓，高墳映深祠。
                </div>
                
                <div class="paragraph">
                    爐烟已寂寞，拱木相蔽虧。
                </div>
                
                <div class="paragraph">
                    意象宛如在，興亡真可悲。
                </div>
                
                <div class="paragraph">
                    寥寥千餘年，華采幾紛披。
                </div>
                
                <div class="paragraph">
                    有如蛙争水，頃刻成枯池。
                </div>
                
                <div class="paragraph">
                    池盡復爲陸，陸黍秋離離。
                </div>
                
                <div class="paragraph">
                    追惟泓之戰，語濶氣甚夷。
                </div>
                
                <div class="paragraph">
                    狗頸不急搦，干將仍倒持。
                </div>
                
                <div class="paragraph">
                    欲將烏合衆，慕彼鷹揚師。
                </div>
                
                <div class="paragraph">
                    首領幾不完，身復爲囚覊。
                </div>
                
                <div class="paragraph">
                    好大不量力，荒哉徒爾爲。
                </div>
                
                <div class="paragraph">
                    曾不如勾踐，潜軍卷旌麾。
                </div>
                
                <div class="paragraph">
                    夜上姑蘇臺，吳人猶不知。
                </div>
                
                <div class="paragraph">
                    用兵貴權謀，高言竟何施。
                </div>
                
                <div class="paragraph">
                    從兹以名邑，留作永世規。
                </div>
                
                <div class="paragraph">
                    隧道彷彿在，披榛猶可窺。
                </div>
                
                <div class="paragraph">
                    陳迹何足究，吾儕寧好奇。
                </div>
                
                <div class="paragraph">
                    又上金山殿，平瞰天一涯。
                </div>
                
                <div class="paragraph">
                    横颷響羣鐸，驚鳥投深枝。
                </div>
                
                <div class="paragraph">
                    清興乘未盡，夕陽已紛馳。
                </div>
                
                <div class="paragraph">
                    流水復相促，扁舟從此移。
                </div>
                
                <div class="paragraph">
                    怒號入旅枕，先聲戒寒期。
                </div>
                
                <div class="paragraph">
                    相過不可得，况復窮遊嬉。
                </div>
                
                <div class="paragraph">
                    後會果安在，張本以今詩。
                </div>
                
        </div>
    </div>
</body>

</html>