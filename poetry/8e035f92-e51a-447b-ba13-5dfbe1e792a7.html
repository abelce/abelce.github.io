<!DOCTYPE html>
<html>

<head>
    <title>
        贈宣城趙太守悅
    </title>
    <meta name="keywords" content="贈宣城趙太守悅 -- 李白">
    <meta name="description" content="贈宣城趙太守悅 -- 李白">
    <meta property="og:title" content="贈宣城趙太守悅">
    <meta property="og:url" content="https://vwood.xyz/poetry/8e035f92-e51a-447b-ba13-5dfbe1e792a7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui,-apple-system,BlinkMacSystemFont,segoe ui,Roboto,Helvetica,Arial,sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px; 
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈宣城趙太守悅
        </h2>
        <div class="author">作者: 李白
        </div>
        <div class="paragraphs">
            
                <div class="paragraph">
                    趙得寶符盛，山河功業存。
                </div>
                
                <div class="paragraph">
                    三千堂上客，出入擁平原。
                </div>
                
                <div class="paragraph">
                    六國揚清風，英聲何喧喧。
                </div>
                
                <div class="paragraph">
                    大賢茂遠業，虎竹光南藩。
                </div>
                
                <div class="paragraph">
                    錯落千丈松，虬龍盤古根。
                </div>
                
                <div class="paragraph">
                    枝下無俗草，所植唯蘭蓀。
                </div>
                
                <div class="paragraph">
                    憶在南陽時，始承國士恩。
                </div>
                
                <div class="paragraph">
                    公爲柱下史，脫繡歸田園。
                </div>
                
                <div class="paragraph">
                    伊昔簪白筆，幽都逐遊魂。
                </div>
                
                <div class="paragraph">
                    持斧冠三軍，霜清天北門。
                </div>
                
                <div class="paragraph">
                    差池宰兩邑，鶚立重飛翻。
                </div>
                
                <div class="paragraph">
                    焚香入蘭臺，起草多芳言。
                </div>
                
                <div class="paragraph">
                    夔龍一顧重，矯翼凌翔鵷。
                </div>
                
                <div class="paragraph">
                    赤縣揚雷聲，彊項聞至尊。
                </div>
                
                <div class="paragraph">
                    驚飆頹秀木，跡屈道彌敦。
                </div>
                
                <div class="paragraph">
                    出牧歷三郡，所居猛獸奔。
                </div>
                
                <div class="paragraph">
                    遷人同衛鶴，謬上懿公軒。
                </div>
                
                <div class="paragraph">
                    自笑東郭履，側慙狐白溫。
                </div>
                
                <div class="paragraph">
                    閑吟步竹石，精義忘朝昏。
                </div>
                
                <div class="paragraph">
                    顦顇成醜士，風雲何足論。
                </div>
                
                <div class="paragraph">
                    獮猴騎土牛，羸馬夾雙轅。
                </div>
                
                <div class="paragraph">
                    願借羲皇景，爲人照覆盆。
                </div>
                
                <div class="paragraph">
                    溟海不振蕩，何由縱鵬鯤。
                </div>
                
                <div class="paragraph">
                    所期玄津白，倜儻假騰騫。
                </div>
                
        </div>
    </div>
</body>

</html>