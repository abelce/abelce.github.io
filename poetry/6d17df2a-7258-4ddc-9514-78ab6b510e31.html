<!DOCTYPE html>
<html>

<head>
    <title>
        得東南書報亂後東都故居猶存而州北松檟亦無毀者
    </title>
    <meta name="keywords" content="得東南書報亂後東都故居猶存而州北松檟亦無毀者 -- 晁公遡">
    <meta name="description" content="得東南書報亂後東都故居猶存而州北松檟亦無毀者 -- 晁公遡">
    <meta property="og:title" content="得東南書報亂後東都故居猶存而州北松檟亦無毀者">
    <meta property="og:url" content="https://vwood.xyz/poetry/6d17df2a-7258-4ddc-9514-78ab6b510e31.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            得東南書報亂後東都故居猶存而州北松檟亦無毀者
        </h2>
        <div class="author"><a href="/author/e6cce7fe-d63b-4928-8c8f-94036bd5ba33.html" title="晁公遡" target="_blank">
                晁公遡
            </a> (宋)
        </div>
        <div class="paragraphs">
            
                <div class="paragraph">
                    旄頭光垂北風起，胡沙漫漫暗天地。
                </div>
                
                <div class="paragraph">
                    翠華清曉巡朔方，咸陽宮殿生荆杞。
                </div>
                
                <div class="paragraph">
                    胡兒解鞍留漢土，凝碧池頭日歌舞。
                </div>
                
                <div class="paragraph">
                    一朝忽棄洪河南，來歸輿圖丞相府。
                </div>
                
                <div class="paragraph">
                    當初亂離誰料此，南北中分指淮水。
                </div>
                
                <div class="paragraph">
                    天暌地隔十五年，不知中原復何似。
                </div>
                
                <div class="paragraph">
                    至今兵罷關泥開，始有北客中原來。
                </div>
                
                <div class="paragraph">
                    歷言王侯故第宅，瓦礫半在高臺摧。
                </div>
                
                <div class="paragraph">
                    最憐長楊與宣曲，樹木荒凉迷御宿。
                </div>
                
                <div class="paragraph">
                    上林苑廢花自開，輦路春回草還綠。
                </div>
                
                <div class="paragraph">
                    宮中千門萬戶空，獸扉凝塵生網蟲。
                </div>
                
                <div class="paragraph">
                    遺民相對向天泣，耳冷不聞長樂鐘。
                </div>
                
                <div class="paragraph">
                    外城白晝無人行，當道往往狐狸鳴。
                </div>
                
                <div class="paragraph">
                    天陰日暮聞鬼哭，萬家經亂今一存。
                </div>
                
                <div class="paragraph">
                    嗚呼上帝白玉京，繁華掃地令人驚。
                </div>
                
                <div class="paragraph">
                    此生復識太平象，不及百年終未能。
                </div>
                
                <div class="paragraph">
                    世人寧有金石堅，定恐不見全盛年。
                </div>
                
                <div class="paragraph">
                    出門恍惚忘南北，故國何在山連天。
                </div>
                
                <div class="paragraph">
                    豈意揚雄一區宅，城破蕭條尚如昔。
                </div>
                
                <div class="paragraph">
                    閉門風雨長蓬蒿，榱桷多年亦傾側。
                </div>
                
                <div class="paragraph">
                    戶牖尚带沙場塵，小兒猶學胡笳聲。
                </div>
                
                <div class="paragraph">
                    四鄰半已易新主，存者無復當時人。
                </div>
                
                <div class="paragraph">
                    城北凄凉九原路，往往停車不忍去。
                </div>
                
                <div class="paragraph">
                    幸無樵牧犯松柏，那有鮮卑護置墓。
                </div>
                
                <div class="paragraph">
                    春風冢木生蒼煙，北望拜泣還欣然。
                </div>
                
                <div class="paragraph">
                    向來艱難誰得免，獨我獲此真天憐。
                </div>
                
                <div class="paragraph">
                    君不見開成相國玉杯第，甘露變興巢亦毀。
                </div>
                
                <div class="paragraph">
                    又不見驪山築墳葬祖龍，牧兒盜入焚其中。
                </div>
                
                <div class="paragraph">
                    儒生慮遠無後憂，生居敝廬死山丘。
                </div>
                
                <div class="paragraph">
                    五世相傳蓋有道，中無所欲人何求。
                </div>
                
                <div class="paragraph">
                    邇來天涯倦爲客，角巾行卜東歸日。
                </div>
                
                <div class="paragraph">
                    里中耆舊今已無，忍聽鄰人更吹笛。
                </div>
                
        </div>
    </div>
</body>

</html>