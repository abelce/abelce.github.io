<!DOCTYPE html>
<html>

<head>
    <title>
        和德美韓吏部笋詩
    </title>
    <meta name="keywords" content="和德美韓吏部笋詩 -- 張栻">
    <meta name="description" content="和德美韓吏部笋詩 -- 張栻">
    <meta property="og:title" content="和德美韓吏部笋詩">
    <meta property="og:url" content="https://vwood.xyz/poetry/ba3b2ff6-367d-4260-92c7-ad4a7d7f288c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和德美韓吏部笋詩
        </h2>
        <div class="author"><a href="/author/89582e74-761e-4836-9917-9263a355b5b1.html" title="張栻" target="_blank">
                張栻
            </a> (宋)
        </div>
        <div class="paragraphs">
            
                <div class="paragraph">
                    籜龍春雨後，得勢類乘軒。
                </div>
                
                <div class="paragraph">
                    驟長寧嫌速，駢生詎厭煩。
                </div>
                
                <div class="paragraph">
                    錯連非異族，蒼老見玄孫。
                </div>
                
                <div class="paragraph">
                    色并蒲葵扇，香侵老瓦盆。
                </div>
                
                <div class="paragraph">
                    靜依花影轉，新带蘚文昏。
                </div>
                
                <div class="paragraph">
                    外美看彪炳，中虛驗晏溫。
                </div>
                
                <div class="paragraph">
                    出欄俄競秀，侵徑恍孤騫。
                </div>
                
                <div class="paragraph">
                    穎脫錐囊見，森嚴武庫存。
                </div>
                
                <div class="paragraph">
                    風回飄粉霧，龜拆露坤垠。
                </div>
                
                <div class="paragraph">
                    生理知無息，神功本不言。
                </div>
                
                <div class="paragraph">
                    牙籌誰數箇，玉斧莫傷根。
                </div>
                
                <div class="paragraph">
                    錯立環兵衛，周羅儼翰藩。
                </div>
                
                <div class="paragraph">
                    危岑遥寸露，睹浪忽驚奔。
                </div>
                
                <div class="paragraph">
                    勁節回青眼，齊觀壯小園。
                </div>
                
                <div class="paragraph">
                    嚴凝難奪志，霢霂合知恩。
                </div>
                
                <div class="paragraph">
                    蛟鰐蟠深宅，牛羊隠半垣。
                </div>
                
                <div class="paragraph">
                    委蛇隨戶牖，撐拄動荃蓀。
                </div>
                
                <div class="paragraph">
                    愛惜滋千畝，高低辨兩番。
                </div>
                
                <div class="paragraph">
                    藐真應莫稱，著譜欲重論。
                </div>
                
                <div class="paragraph">
                    豈止同苞茂，真成後嗣繁。
                </div>
                
                <div class="paragraph">
                    兒童防戲折，口腹謝空飧。
                </div>
                
                <div class="paragraph">
                    深夜共椽燭，清朝列戟門。
                </div>
                
                <div class="paragraph">
                    於菟真筆楗，季子屢髯掀。
                </div>
                
                <div class="paragraph">
                    北海雖頻設，南山可盡髠。
                </div>
                
                <div class="paragraph">
                    深培資後賞，獨倚莫消魂。
                </div>
                
                <div class="paragraph">
                    看取炎歊候，清陰蔭午暾。
                </div>
                
        </div>
    </div>
</body>

</html>