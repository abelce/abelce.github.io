<!DOCTYPE html>
<html>

<head>
    <title>
        還氈行
    </title>
    <meta name="keywords" content="還氈行 -- 王邁">
    <meta name="description" content="還氈行 -- 王邁">
    <meta property="og:title" content="還氈行">
    <meta property="og:url" content="https://vwood.xyz/poetry/a2de58a6-e60c-4c57-87ec-1dd94bdbb0fe.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            還氈行
        </h2>
        <div class="author"><a href="/author/95e18731-7837-4700-8607-9de661e84fda.html" title="王邁" target="_blank">
                王邁
            </a> (宋)
        </div>
        <div class="paragraphs">
            
                <div class="paragraph">
                    老屋數十椽，下濕上又破。
                </div>
                
                <div class="paragraph">
                    無端野狐精，昏夜入爲盜。
                </div>
                
                <div class="paragraph">
                    竊我三重氈，目之爲奇貨。
                </div>
                
                <div class="paragraph">
                    持以獻朱門，曰此堪媚竈。
                </div>
                
                <div class="paragraph">
                    自余失此物，志意不少挫。
                </div>
                
                <div class="paragraph">
                    苦節凌歲寒，羞顔薄時好。
                </div>
                
                <div class="paragraph">
                    命義守大閑，潛深仍伏澳。
                </div>
                
                <div class="paragraph">
                    客從北方來，特以吉語告。
                </div>
                
                <div class="paragraph">
                    舊物將見還，前甑元不墮。
                </div>
                
                <div class="paragraph">
                    余笑與客言，的有此說麽。
                </div>
                
                <div class="paragraph">
                    孔光坐廣堂，當局已昏耄。
                </div>
                
                <div class="paragraph">
                    余嘗對天仗，正色數渠過。
                </div>
                
                <div class="paragraph">
                    其心不能容，未免含疾媢。
                </div>
                
                <div class="paragraph">
                    石顯在宮闈，威福弄幽奧。
                </div>
                
                <div class="paragraph">
                    余又疏擊之，見面定渠唾。
                </div>
                
                <div class="paragraph">
                    其術方盛行，及此必圖報。
                </div>
                
                <div class="paragraph">
                    客乃寬余心，少安謹勿躁。
                </div>
                
                <div class="paragraph">
                    聖主赦宿愆，仁恩等天幬。
                </div>
                
                <div class="paragraph">
                    昭相愛善類，德量如海大。
                </div>
                
                <div class="paragraph">
                    讒者害莫成，匪伊氈自到。
                </div>
                
                <div class="paragraph">
                    未幾符其言，客喜相問勞。
                </div>
                
                <div class="paragraph">
                    勸客勿爲喜，我且爲時悼。
                </div>
                
                <div class="paragraph">
                    米石三十千，杭人死饑餓。
                </div>
                
                <div class="paragraph">
                    敵寨七百里，淮人共斬剉。
                </div>
                
                <div class="paragraph">
                    窖雪飛無留，融風扇炎燥。
                </div>
                
                <div class="paragraph">
                    潮汐來無時，民廬陷泥澇。
                </div>
                
                <div class="paragraph">
                    旱魃肆陸梁，妖禽輒鳴噪。
                </div>
                
                <div class="paragraph">
                    殞星光射人，雨雹威尤暴。
                </div>
                
                <div class="paragraph">
                    地軸疑翻騰，乾文訝顛倒。
                </div>
                
                <div class="paragraph">
                    昔余出硬語，萬死敢一冒。
                </div>
                
                <div class="paragraph">
                    廷臣誚雲狂，相國嫌愈傲。
                </div>
                
                <div class="paragraph">
                    不幸朞年間，前言多踐蹈。
                </div>
                
                <div class="paragraph">
                    今居山澤中，日向蒼穹禱。
                </div>
                
                <div class="paragraph">
                    一願雨暘時，田疇足秔糯。
                </div>
                
                <div class="paragraph">
                    二願干弋休，邊境息巡邏。
                </div>
                
                <div class="paragraph">
                    庶幾老餘生，農圃得自課。
                </div>
                
                <div class="paragraph">
                    保此狂生名，比方散人號。
                </div>
                
                <div class="paragraph">
                    不然瞻四方，欲往誰前導。
                </div>
                
                <div class="paragraph">
                    雖粟不得食，况有氈可卧。
                </div>
                
                <div class="paragraph">
                    人品有高卑，才氣分銳惰。
                </div>
                
                <div class="paragraph">
                    嗟我甚低垂，頼君起吾愞。
                </div>
                
        </div>
    </div>
</body>

</html>