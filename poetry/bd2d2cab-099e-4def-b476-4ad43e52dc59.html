<!DOCTYPE html>
<html>

<head>
    <title>
        贈錢之道子武昆仲
    </title>
    <meta name="keywords" content="贈錢之道子武昆仲 -- 李廌">
    <meta name="description" content="贈錢之道子武昆仲 -- 李廌">
    <meta property="og:title" content="贈錢之道子武昆仲">
    <meta property="og:url" content="https://vwood.xyz/poetry/bd2d2cab-099e-4def-b476-4ad43e52dc59.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈錢之道子武昆仲
        </h2>
        <div class="author"><a href="/author/2aa579e5-1073-42ce-8103-7ec12359b8c1.html" title="李廌" target="_blank">
                李廌
            </a> (宋)
        </div>
        <div class="paragraphs">
            
                <div class="paragraph">
                    青冥聯翼鵠，志節傲雲機。
                </div>
                
                <div class="paragraph">
                    凶變家多難，年荒歲愈饑。
                </div>
                
                <div class="paragraph">
                    運乖生事拙，貧病壯心違。
                </div>
                
                <div class="paragraph">
                    蚤歲憂虞少，今春弟妹歸。
                </div>
                
                <div class="paragraph">
                    氣悲縻駱馬，心感動摇徽。
                </div>
                
                <div class="paragraph">
                    命矣無傷已，時哉歎式微。
                </div>
                
                <div class="paragraph">
                    自從中夏瘦，半減去年肥。
                </div>
                
                <div class="paragraph">
                    氣槩摩天鷙，文華耀日翬。
                </div>
                
                <div class="paragraph">
                    飲川容鼴鼠，障日讓犁犩。
                </div>
                
                <div class="paragraph">
                    南畝時躬稼，虛堂晝掩扉。
                </div>
                
                <div class="paragraph">
                    有秋緣力穡，高節本知幾。
                </div>
                
                <div class="paragraph">
                    路入東城遠，人行北道稀。
                </div>
                
                <div class="paragraph">
                    樹頭雲藹藹，草際蝶馡馡。
                </div>
                
                <div class="paragraph">
                    古岸連樊圃，秋城秀蕨薇。
                </div>
                
                <div class="paragraph">
                    斷洪流滓濘，獨木過欹巍。
                </div>
                
                <div class="paragraph">
                    䆉稏香紛馥，菰蒲綠映圍。
                </div>
                
                <div class="paragraph">
                    訪君非旦旦，相見亦依依。
                </div>
                
                <div class="paragraph">
                    爲問奚爲樂，言他復謂譩。
                </div>
                
                <div class="paragraph">
                    孝思誠辟色，傃隠始深譏。
                </div>
                
                <div class="paragraph">
                    不見前賢者，何嘗慮世非。
                </div>
                
                <div class="paragraph">
                    浩歌行拾蕙，雩詠浴于沂。
                </div>
                
                <div class="paragraph">
                    儼雅誠詩社，凄凉近釣磯。
                </div>
                
                <div class="paragraph">
                    夜階鳴蟋蟀，秋砌響蛜蝛。
                </div>
                
                <div class="paragraph">
                    竹塢留殘月，林虹带落暉。
                </div>
                
                <div class="paragraph">
                    龜翻朝露葉，魚動落蓮衣。
                </div>
                
                <div class="paragraph">
                    詩句時評品，曹劉幸發揮。
                </div>
                
                <div class="paragraph">
                    鮫人龍頷寶，海客蚌胎璣。
                </div>
                
                <div class="paragraph">
                    子意將全美，余心久所睎。
                </div>
                
                <div class="paragraph">
                    衆人皆捲舌，高論獨其頎。
                </div>
                
                <div class="paragraph">
                    掩月蟾蜍泣，飛霜蕙草葳。
                </div>
                
                <div class="paragraph">
                    鯨魚翻海濁，水碧带魚飛。
                </div>
                
                <div class="paragraph">
                    正可夷崧岱，公何愧隠扉。
                </div>
                
                <div class="paragraph">
                    剛明文豹節，升降二龍旂。
                </div>
                
                <div class="paragraph">
                    月滿星藏彩，霞升燎有輝。
                </div>
                
                <div class="paragraph">
                    愁魔攻肺腑，危坐復歔欷。
                </div>
                
        </div>
    </div>
</body>

</html>