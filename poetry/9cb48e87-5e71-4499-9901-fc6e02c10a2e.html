<!DOCTYPE html>
<html>

<head>
    <title>
        求劉忱明復龍圖爲畫山水
    </title>
    <meta name="keywords" content="求劉忱明復龍圖爲畫山水 -- 馮山">
    <meta name="description" content="求劉忱明復龍圖爲畫山水 -- 馮山">
    <meta property="og:title" content="求劉忱明復龍圖爲畫山水">
    <meta property="og:url" content="https://vwood.xyz/poetry/9cb48e87-5e71-4499-9901-fc6e02c10a2e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            求劉忱明復龍圖爲畫山水
        </h2>
        <div class="author"><a href="/author/d589f29b-f1f2-407b-8d07-742b6cab0aa7.html" title="馮山" target="_blank">
                馮山
            </a> (宋)
        </div>
        <div class="paragraphs">
            
                <div class="paragraph">
                    晉唐諸公重小筆，高價直與才名俱。
                </div>
                
                <div class="paragraph">
                    然多華丹少泉石，清格往往人間無。
                </div>
                
                <div class="paragraph">
                    至今百存無一二，存者真僞難分區。
                </div>
                
                <div class="paragraph">
                    營丘李成稱絕跡，峰巖秀拔非常模。
                </div>
                
                <div class="paragraph">
                    穆之灑落亦其亞，玉堂屏上瀟湘圖。
                </div>
                
                <div class="paragraph">
                    董屈許范凡數輩，隱隱俗氣藏肌膚。
                </div>
                
                <div class="paragraph">
                    乃知山水係絕品，筆墨造化非功夫。
                </div>
                
                <div class="paragraph">
                    要之文章之緒餘，世上真巧歸吾儒。
                </div>
                
                <div class="paragraph">
                    益昌臺府少文字，見性文室談毗盧。
                </div>
                
                <div class="paragraph">
                    龍門雪景生坐隅，山潛水奥爭奔趨。
                </div>
                
                <div class="paragraph">
                    倚空直幹鬭孤聳，緣險古道盤縈紆。
                </div>
                
                <div class="paragraph">
                    擁衲禪僧對寂寞，攜琴朝士来崎嶇。
                </div>
                
                <div class="paragraph">
                    主人肆筆聊自娛，新言默與天機符。
                </div>
                
                <div class="paragraph">
                    公家清白傳數世，經濟滿腹冰霜壺。
                </div>
                
                <div class="paragraph">
                    一言不用輙掉臂，五年蜀使甘馳驅。
                </div>
                
                <div class="paragraph">
                    時將素毫寫胸臆，寧復意外分精粗。
                </div>
                
                <div class="paragraph">
                    復古雖清尚許格，與可亦壯非燕徒。
                </div>
                
                <div class="paragraph">
                    豈如公思脱覊束，破碎嵩華傾江湖。
                </div>
                
                <div class="paragraph">
                    窮冬從公熟窺看，愛重不覺聲嗟吁。
                </div>
                
                <div class="paragraph">
                    靈峰北菀助蕭爽，雪不到地風號枯。
                </div>
                
                <div class="paragraph">
                    平生好畫已成癖，寧借不喜臨與摹。
                </div>
                
                <div class="paragraph">
                    出公門下欠公筆，有類客海遺明珠。
                </div>
                
                <div class="paragraph">
                    願公乘興一揮灑，束絹數幅光芬敷。
                </div>
                
                <div class="paragraph">
                    異時解組還故廬，皎潔將伴林泉軀。
                </div>
                
        </div>
    </div>
</body>

</html>