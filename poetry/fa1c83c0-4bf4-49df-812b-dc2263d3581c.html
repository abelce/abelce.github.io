<!DOCTYPE html>
<html>

<head>
    <title>
        和樂天贈樊著作
    </title>
    <meta name="keywords" content="和樂天贈樊著作 -- 元稹">
    <meta name="description" content="和樂天贈樊著作 -- 元稹">
    <meta property="og:title" content="和樂天贈樊著作">
    <meta property="og:url" content="https://vwood.xyz/poetry/fa1c83c0-4bf4-49df-812b-dc2263d3581c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和樂天贈樊著作
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    君爲著作詩，志激詞且溫。
                </div>
                
                <div class="paragraph">
                    璨然光揚者，皆以義烈聞。
                </div>
                
                <div class="paragraph">
                    千慮竟一失，冰玉不斷痕。
                </div>
                
                <div class="paragraph">
                    謬予頑不肖，列在數子間。
                </div>
                
                <div class="paragraph">
                    因君譏史氏，我亦能具陳。
                </div>
                
                <div class="paragraph">
                    羲黃眇云遠，載籍無遺文。
                </div>
                
                <div class="paragraph">
                    煌煌二帝道，鋪設在典墳。
                </div>
                
                <div class="paragraph">
                    堯心惟舜會，因著爲話言。
                </div>
                
                <div class="paragraph">
                    臯夔益稷禹，粗得無間然。
                </div>
                
                <div class="paragraph">
                    緬然千載後，後聖曰孔宣。
                </div>
                
                <div class="paragraph">
                    迥知皇王意，綴書爲百篇。
                </div>
                
                <div class="paragraph">
                    是時游夏輩，不敢措舌端。
                </div>
                
                <div class="paragraph">
                    信哉作遺訓，職在聖與賢。
                </div>
                
                <div class="paragraph">
                    如何至近古，史氏爲閑官。
                </div>
                
                <div class="paragraph">
                    但令識字者，竊弄刀筆權。
                </div>
                
                <div class="paragraph">
                    由心書曲直，不使當世觀。
                </div>
                
                <div class="paragraph">
                    貽之千萬代，疑言相竝傳。
                </div>
                
                <div class="paragraph">
                    人人異所見，各各私所偏。
                </div>
                
                <div class="paragraph">
                    以是曰褒貶，不如都無焉。
                </div>
                
                <div class="paragraph">
                    況乃丈夫志，用捨貴當年。
                </div>
                
                <div class="paragraph">
                    顧予有微尚，願以出處論。
                </div>
                
                <div class="paragraph">
                    出非利吾已，其出貴道全。
                </div>
                
                <div class="paragraph">
                    全道豈虛設，道全當及人。
                </div>
                
                <div class="paragraph">
                    全則富與壽，虧則饑與寒。
                </div>
                
                <div class="paragraph">
                    遂我一身逸，不如萬物安。
                </div>
                
                <div class="paragraph">
                    解懸不澤手，拯溺無折旋。
                </div>
                
                <div class="paragraph">
                    神哉伊尹心，可以冠古先。
                </div>
                
                <div class="paragraph">
                    其次有獨善，善己不善民。
                </div>
                
                <div class="paragraph">
                    天地爲一物，死生爲一源。
                </div>
                
                <div class="paragraph">
                    合雜分萬變，忽若風中塵。
                </div>
                
                <div class="paragraph">
                    抗哉巢由志，堯舜不可遷。
                </div>
                
                <div class="paragraph">
                    捨此二者外，安用名爲賓。
                </div>
                
                <div class="paragraph">
                    持謝著書郎，愚不願有云。
                </div>
                
        </div>
    </div>
</body>

</html>