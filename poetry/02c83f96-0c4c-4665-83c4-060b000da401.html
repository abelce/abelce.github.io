<!DOCTYPE html>
<html>

<head>
    <title>
        羅山
    </title>
    <meta name="keywords" content="羅山 -- 吳曾">
    <meta name="description" content="羅山 -- 吳曾">
    <meta property="og:title" content="羅山">
    <meta property="og:url" content="https://vwood.xyz/poetry/02c83f96-0c4c-4665-83c4-060b000da401.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            羅山
        </h2>
        <div class="author"><a href="/author/f829b846-7204-4498-ad25-31a72b21f79d.html" title="吳曾" target="_blank">
                吳曾
            </a> (宋)
        </div>
        <div class="paragraphs">
            
                <div class="paragraph">
                    兒時聞羅山，窟穴居神仙。
                </div>
                
                <div class="paragraph">
                    念念每欲往，終爲俗累牽。
                </div>
                
                <div class="paragraph">
                    茲晨復何夕，風日媚晴暄。
                </div>
                
                <div class="paragraph">
                    偶與二三子，徑來踐前言。
                </div>
                
                <div class="paragraph">
                    崎嶇涉岡澗，峭蒨淩雲烟。
                </div>
                
                <div class="paragraph">
                    崖斷或如瀉，坡平俄若川。
                </div>
                
                <div class="paragraph">
                    有泉何自來，但覺聲涓涓。
                </div>
                
                <div class="paragraph">
                    縈紆若蛇走，往注山腹田。
                </div>
                
                <div class="paragraph">
                    徘徊一濯足，入袖風翩翩。
                </div>
                
                <div class="paragraph">
                    俄登最高嶺，中觀屋數椽。
                </div>
                
                <div class="paragraph">
                    嶙峋老石像，摩挲不記年。
                </div>
                
                <div class="paragraph">
                    桃花破叢菅，一笑爲嫣然。
                </div>
                
                <div class="paragraph">
                    石屏與翠壁，擁從相後先。
                </div>
                
                <div class="paragraph">
                    物色恣觀覽，萬界滿眼前。
                </div>
                
                <div class="paragraph">
                    適問同遊人，茲爲第幾天。
                </div>
                
                <div class="paragraph">
                    不然何秀拔，不與衆峰連。
                </div>
                
                <div class="paragraph">
                    長安在何許，無乃落日邊。
                </div>
                
                <div class="paragraph">
                    十年苦搶攘，戰血腥戈鋋。
                </div>
                
                <div class="paragraph">
                    誰知塵外客，一壑能自專。
                </div>
                
                <div class="paragraph">
                    徜徉得此樂，疑已飄飄然。
                </div>
                
                <div class="paragraph">
                    茲遊恐難再，遲留不能前。
                </div>
                
                <div class="paragraph">
                    如何林間月，弄影明娟娟。
                </div>
                
                <div class="paragraph">
                    催歸猶恨早，正恐陵谷遷。
                </div>
                
                <div class="paragraph">
                    到家追悔甚，誓將世務捐。
                </div>
                
                <div class="paragraph">
                    却尋向來路，迹斷難攀援。
                </div>
                
                <div class="paragraph">
                    春雨正濛密，澗水鳴潺湲。
                </div>
                
                <div class="paragraph">
                    徘徊不可上，愧爾無仙緣。
                </div>
                
        </div>
    </div>
</body>

</html>