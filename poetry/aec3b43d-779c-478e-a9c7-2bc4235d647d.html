<!DOCTYPE html>
<html>

<head>
    <title>
        將赴洋州書東谷舊隠
    </title>
    <meta name="keywords" content="將赴洋州書東谷舊隠 -- 文同">
    <meta name="description" content="將赴洋州書東谷舊隠 -- 文同">
    <meta property="og:title" content="將赴洋州書東谷舊隠">
    <meta property="og:url" content="https://vwood.xyz/poetry/aec3b43d-779c-478e-a9c7-2bc4235d647d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            將赴洋州書東谷舊隠
        </h2>
        <div class="author"><a href="/author/440436bf-571e-4914-9b7f-08abac24068b.html" title="文同" target="_blank">
                文同
            </a> (宋)
        </div>
        <div class="paragraphs">
            
                <div class="paragraph">
                    晚客無一來，獨步入東谷。
                </div>
                
                <div class="paragraph">
                    園林已成就，此景頗不俗。
                </div>
                
                <div class="paragraph">
                    落落岩畔松，修修澗邊竹。
                </div>
                
                <div class="paragraph">
                    爽氣逼襟袖，清如新出浴。
                </div>
                
                <div class="paragraph">
                    寒泉激亂石，磊磊漱瓊玉。
                </div>
                
                <div class="paragraph">
                    荒溪漬餘潤，滿地苔蘚綠。
                </div>
                
                <div class="paragraph">
                    珍禽靜相倚，毛羽華且縟。
                </div>
                
                <div class="paragraph">
                    高下相和鳴，不去若馴伏。
                </div>
                
                <div class="paragraph">
                    幽花雜紅紫，點滴亂盈目。
                </div>
                
                <div class="paragraph">
                    坐久微風來，時聞散餘馥。
                </div>
                
                <div class="paragraph">
                    往年讀書處，宛爾舊茅屋。
                </div>
                
                <div class="paragraph">
                    雖然小破壞，修整可數木。
                </div>
                
                <div class="paragraph">
                    開門拂軒窗，無限起蝙蝠。
                </div>
                
                <div class="paragraph">
                    縱橫列蟲網，不免自掃撲。
                </div>
                
                <div class="paragraph">
                    壁間細書字，多是親寫錄。
                </div>
                
                <div class="paragraph">
                    當時苦謀身，如此用意毒。
                </div>
                
                <div class="paragraph">
                    于今三十年，才抵羊脾熟。
                </div>
                
                <div class="paragraph">
                    一從入仕路，行步每踖踧。
                </div>
                
                <div class="paragraph">
                    所畏惟簡書，其甘者藜菽。
                </div>
                
                <div class="paragraph">
                    中間何大幸，致身在天祿。
                </div>
                
                <div class="paragraph">
                    無狀陪俊游，俯首常自恧。
                </div>
                
                <div class="paragraph">
                    連章乞外補，得郡悉鄉曲。
                </div>
                
                <div class="paragraph">
                    雖名二千石，敢自辭碌碌。
                </div>
                
                <div class="paragraph">
                    朝廷設新法，布作天下福。
                </div>
                
                <div class="paragraph">
                    或慮多垢玩，訓戒稍嚴肅。
                </div>
                
                <div class="paragraph">
                    刺史當是時，能不爲驅督。
                </div>
                
                <div class="paragraph">
                    行之以中道，勉副議者欲。
                </div>
                
                <div class="paragraph">
                    刻薄素所憎，忍復用刑獄。
                </div>
                
                <div class="paragraph">
                    進身豈不願，實懼有陰戮。
                </div>
                
                <div class="paragraph">
                    昨從漢中歸，于此度炎燠。
                </div>
                
                <div class="paragraph">
                    親朋日相會，分義愈敦篤。
                </div>
                
                <div class="paragraph">
                    便欲從之游，投簪解朝服。
                </div>
                
                <div class="paragraph">
                    退自數年計，伏臘殊未足。
                </div>
                
                <div class="paragraph">
                    還當武康去，就養若鷄鶩。
                </div>
                
                <div class="paragraph">
                    貧雖士之常，于我何迫蹙。
                </div>
                
                <div class="paragraph">
                    簞瓢若自具，尚可繼前躅。
                </div>
                
                <div class="paragraph">
                    奈何食口衆，不比回也獨。
                </div>
                
                <div class="paragraph">
                    東方千餘騎，導從催我速。
                </div>
                
                <div class="paragraph">
                    行復登長途，貌展心甚縮。
                </div>
                
                <div class="paragraph">
                    淵明豈俗士，幸此有松菊。
                </div>
                
        </div>
    </div>
</body>

</html>