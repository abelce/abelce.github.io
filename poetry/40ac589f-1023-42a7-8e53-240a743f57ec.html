<!DOCTYPE html>
<html>

<head>
    <title>
        野趣亭
    </title>
    <meta name="keywords" content="野趣亭 -- 汪莘">
    <meta name="description" content="野趣亭 -- 汪莘">
    <meta property="og:title" content="野趣亭">
    <meta property="og:url" content="https://vwood.xyz/poetry/40ac589f-1023-42a7-8e53-240a743f57ec.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            野趣亭
        </h2>
        <div class="author"><a href="/author/60852633-5a67-40ef-a76d-1ff4f147a7a4.html" title="汪莘" target="_blank">
                汪莘
            </a> (宋)
        </div>
        <div class="paragraphs">
            
                <div class="paragraph">
                    晚唐多處士，林亭足娛嬉。
                </div>
                
                <div class="paragraph">
                    吾鄉盛儒冠，何園可棲遲。
                </div>
                
                <div class="paragraph">
                    貧者有不能，富者有不爲。
                </div>
                
                <div class="paragraph">
                    我窮不出門，出門復坐馳。
                </div>
                
                <div class="paragraph">
                    此事我所嘆，無地容蛟螭。
                </div>
                
                <div class="paragraph">
                    聞君築小亭，幽懷正在茲。
                </div>
                
                <div class="paragraph">
                    况復扁野趣，未見已伸眉。
                </div>
                
                <div class="paragraph">
                    示我野趣詩一軸，邀我共賦野趣詩。
                </div>
                
                <div class="paragraph">
                    我思其義浸宏闊，操筆引紙頻嗟咨。
                </div>
                
                <div class="paragraph">
                    古今何人得野趣，野趣不許凡人窺。
                </div>
                
                <div class="paragraph">
                    見君所賦我已會，賦我所見君勿嗤。
                </div>
                
                <div class="paragraph">
                    請從大庭栗陸葛天起，一片野趣無高卑。
                </div>
                
                <div class="paragraph">
                    居不懸金石，出不建旄旗。
                </div>
                
                <div class="paragraph">
                    衣不繪龍鳳，食不羅鼎彜。
                </div>
                
                <div class="paragraph">
                    人家忘貧亦忘富，鄰里何盛仍何衰。
                </div>
                
                <div class="paragraph">
                    蒼顔白髮各自足，山圍水繞忘所之。
                </div>
                
                <div class="paragraph">
                    堯舜禮樂民始慕，湯武干戈民始疑。
                </div>
                
                <div class="paragraph">
                    窮奢極侈到秦漢，沉酣骨髓終陳隋。
                </div>
                
                <div class="paragraph">
                    遂令舉世不復野，村夫俚婦爭夸毗。
                </div>
                
                <div class="paragraph">
                    我觀宇宙間，野趣元不移。
                </div>
                
                <div class="paragraph">
                    散殊零落遍處處，收拾聚集當時時。
                </div>
                
                <div class="paragraph">
                    多年如客棄不采，一朝有主來如期。
                </div>
                
                <div class="paragraph">
                    君看上下數千載，不多古跡存餘基。
                </div>
                
                <div class="paragraph">
                    乃知作者豈俗士，後有繼者須英奇。
                </div>
                
                <div class="paragraph">
                    地野背城市，屋野堆茅茨。
                </div>
                
                <div class="paragraph">
                    草野沒荒徑，竹野成疏籬。
                </div>
                
                <div class="paragraph">
                    春野暗桑柘，綠葉一尺肥。
                </div>
                
                <div class="paragraph">
                    秋野明稼穡，紫穗三尺垂。
                </div>
                
                <div class="paragraph">
                    禽野不在籠，魚野不在池。
                </div>
                
                <div class="paragraph">
                    公卿幸不到，雞犬亦自如。
                </div>
                
                <div class="paragraph">
                    使我頭得野，散髮迎凉颸。
                </div>
                
                <div class="paragraph">
                    使我脚得野，赤脚濯寒漪。
                </div>
                
                <div class="paragraph">
                    爐野燃生薪，器野執素瓷。
                </div>
                
                <div class="paragraph">
                    行野昂老鶴，坐野蹲孤羆。
                </div>
                
                <div class="paragraph">
                    語野從己出，笑野非他隨。
                </div>
                
                <div class="paragraph">
                    一盂野飯既不缺，一杯野菜尤相宜。
                </div>
                
                <div class="paragraph">
                    一樽野酒罕儔侶，只可自飯還自釃。
                </div>
                
                <div class="paragraph">
                    善惡吾不言，禍福吾不爲。
                </div>
                
                <div class="paragraph">
                    黜陟吾不聞，理亂吾不知。
                </div>
                
                <div class="paragraph">
                    一野萬事野，其野不可追。
                </div>
                
                <div class="paragraph">
                    天地不能野，不合文理爭峩巍。
                </div>
                
                <div class="paragraph">
                    日月不能野，不合照耀光陸離。
                </div>
                
                <div class="paragraph">
                    崑崙瀛洲不能野，不合琳琅金碧相撐枝。
                </div>
                
                <div class="paragraph">
                    不知此心孰賦與，一塊太朴元不虧。
                </div>
                
                <div class="paragraph">
                    野於萬象不可飾，野於萬事不可醫。
                </div>
                
                <div class="paragraph">
                    君不見荷鋤歷山豈非野，後來袗衣鼓琴大風雅。
                </div>
                
                <div class="paragraph">
                    荷鋤有莘豈非野，後來相湯鳴條金鼓從天下。
                </div>
                
                <div class="paragraph">
                    荷鋤南陽豈非野，要與管仲作同社。
                </div>
                
                <div class="paragraph">
                    荷鋤栗里豈非野，要作荆軻何如者。
                </div>
                
                <div class="paragraph">
                    嗟此四野人，野趣不獲真。
                </div>
                
                <div class="paragraph">
                    嗟予有野趣，山水長相親。
                </div>
                
                <div class="paragraph">
                    動與麋鹿遊，靜與木石鄰。
                </div>
                
                <div class="paragraph">
                    北方久已失天討，周王憤起如有神。
                </div>
                
                <div class="paragraph">
                    羽林鐵騎疾風雨，赤幟皂纛摩星辰。
                </div>
                
                <div class="paragraph">
                    千金日費豈所憚，旱蛇六翼又足顰。
                </div>
                
                <div class="paragraph">
                    安得邦伯皆結輩，磊落參錯急保民。
                </div>
                
                <div class="paragraph">
                    我有五色線，補衮衮可新。
                </div>
                
                <div class="paragraph">
                    我有五色石，補天天可春。
                </div>
                
                <div class="paragraph">
                    野詩不中貴人讀，野畫不入貴人目。
                </div>
                
                <div class="paragraph">
                    朝廷不用野人來，自有野雲相伴宿。
                </div>
                
        </div>
    </div>
</body>

</html>