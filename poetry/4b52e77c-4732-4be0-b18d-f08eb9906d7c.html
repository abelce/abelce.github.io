<!DOCTYPE html>
<html>

<head>
    <title>
        寄劉道原秘丞
    </title>
    <meta name="keywords" content="寄劉道原秘丞 -- 劉攽">
    <meta name="description" content="寄劉道原秘丞 -- 劉攽">
    <meta property="og:title" content="寄劉道原秘丞">
    <meta property="og:url" content="https://vwood.xyz/poetry/4b52e77c-4732-4be0-b18d-f08eb9906d7c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄劉道原秘丞
        </h2>
        <div class="author"><a href="/author/fb502382-c513-443d-ab57-5cdcdf179f49.html" title="劉攽" target="_blank">
                劉攽
            </a> (宋)
        </div>
        <div class="paragraphs">
            
                <div class="paragraph">
                    君家廬山南，雲水當戶庭。
                </div>
                
                <div class="paragraph">
                    丈人懸安車，鯢齒頭髮青。
                </div>
                
                <div class="paragraph">
                    吏隠粟三釜，繙書十二經。
                </div>
                
                <div class="paragraph">
                    胡然辭羈旅，大江急揚舲。
                </div>
                
                <div class="paragraph">
                    太史司馬公，老成兼典刑。
                </div>
                
                <div class="paragraph">
                    周南嘆留滯，武庫森長扃。
                </div>
                
                <div class="paragraph">
                    叩關起九州，授簡歡真詅。
                </div>
                
                <div class="paragraph">
                    自茲訪都邑，乘興及郊坰。
                </div>
                
                <div class="paragraph">
                    清洛湛寒玉，嵩高環翠屏。
                </div>
                
                <div class="paragraph">
                    宮觀想舊躅，叢祠記遺銘。
                </div>
                
                <div class="paragraph">
                    俗物不挂眼，俚言誰載聽。
                </div>
                
                <div class="paragraph">
                    畢事黄鵠舉，翩然問長亭。
                </div>
                
                <div class="paragraph">
                    念昔始相從，子少予壯齡。
                </div>
                
                <div class="paragraph">
                    定交自傾蓋，結好深鶺鴒。
                </div>
                
                <div class="paragraph">
                    放懷脫羈馵，高論窮杳冥。
                </div>
                
                <div class="paragraph">
                    縱博恣叱梟，極飲常虛瓶。
                </div>
                
                <div class="paragraph">
                    後會十五年，見子雲龍廷。
                </div>
                
                <div class="paragraph">
                    官書職讎校，舊簡同編硎。
                </div>
                
                <div class="paragraph">
                    瓠落無所容，柘彈緣蜻蜓。
                </div>
                
                <div class="paragraph">
                    河梁一分手，南北如漂萍。
                </div>
                
                <div class="paragraph">
                    歲月不肯留，瞬息無暫停。
                </div>
                
                <div class="paragraph">
                    跳丸指飛鳥，急雪看凋蓂。
                </div>
                
                <div class="paragraph">
                    壯懷益漫漫，衰鬢成星星。
                </div>
                
                <div class="paragraph">
                    勞生百年間，所恃七尺形。
                </div>
                
                <div class="paragraph">
                    從衰得老病，詎足稱最靈。
                </div>
                
                <div class="paragraph">
                    而君復何爲，疲苶非康寧。
                </div>
                
                <div class="paragraph">
                    目視亂白黑，奇瘡出潛丁。
                </div>
                
                <div class="paragraph">
                    飲腸日以狹，永夜甘獨醒。
                </div>
                
                <div class="paragraph">
                    南方多奇藥，芝朮餘芳馨。
                </div>
                
                <div class="paragraph">
                    引年亦多術，何必非豨苓。
                </div>
                
                <div class="paragraph">
                    往昔志讀書，苦心過聚螢。
                </div>
                
                <div class="paragraph">
                    期以怪幻聞，豈只辨文鼮。
                </div>
                
                <div class="paragraph">
                    斑白乃自悟，有爲皆濁腥。
                </div>
                
                <div class="paragraph">
                    古來豪傑士，蒲盧祝螟蛉。
                </div>
                
                <div class="paragraph">
                    埋骨蒿艾間，鬼火猶青熒。
                </div>
                
                <div class="paragraph">
                    孰知出宇宙，浩蕩浮滄溟。
                </div>
                
                <div class="paragraph">
                    翳昏照白日，幽蟄驚迅霆。
                </div>
                
                <div class="paragraph">
                    道心不可傳，法語容親聆。
                </div>
                
                <div class="paragraph">
                    懷君意無涯，永望幾涕零。
                </div>
                
                <div class="paragraph">
                    寄書南飛鴻，矯矯雙翅翎。
                </div>
                
        </div>
    </div>
</body>

</html>