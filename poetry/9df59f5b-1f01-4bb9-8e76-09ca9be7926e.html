<!DOCTYPE html>
<html>

<head>
    <title>
        九奮 賦巴丘
    </title>
    <meta name="keywords" content="九奮 賦巴丘 -- 薛季宣">
    <meta name="description" content="九奮 賦巴丘 -- 薛季宣">
    <meta property="og:title" content="九奮 賦巴丘">
    <meta property="og:url" content="https://vwood.xyz/poetry/9df59f5b-1f01-4bb9-8e76-09ca9be7926e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            九奮 賦巴丘
        </h2>
        <div class="author"><a href="/author/e8eec4a8-e60d-4af1-9b7c-5448bb2828be.html" title="薛季宣" target="_blank">
                薛季宣
            </a> (宋)
        </div>
        <div class="paragraphs">
            
                <div class="paragraph">
                    巴丘兮崢嶸，嶔岑兮洞庭。
                </div>
                
                <div class="paragraph">
                    秋霖兮閣淚，春草兮愁生。
                </div>
                
                <div class="paragraph">
                    巴之蛇兮修之，雲英甲兮火晶。
                </div>
                
                <div class="paragraph">
                    戟微手足兮惟行，雲霧飛騰兮匪翼。
                </div>
                
                <div class="paragraph">
                    知絀信兮天性，展轉委蛇兮至行。
                </div>
                
                <div class="paragraph">
                    朝之遊兮衡岳，莫飯流兮湘曲。
                </div>
                
                <div class="paragraph">
                    鹿焱起兮中洲，人之逐兮悠悠。
                </div>
                
                <div class="paragraph">
                    紛繚亂兮海波弗靜，逐之顛者相望兮莫得持其腰領。
                </div>
                
                <div class="paragraph">
                    鹿冠元兮森槎千角，蛇銜取兮不畏觸。
                </div>
                
                <div class="paragraph">
                    歲三遷而解甲兮骼髏具吐，羌有獲兮故無取。
                </div>
                
                <div class="paragraph">
                    象巨牙之雙植兮，肥腯頑健。
                </div>
                
                <div class="paragraph">
                    肉雞兔虎龍而牛幹兮，得鼠狶爲首面。
                </div>
                
                <div class="paragraph">
                    性羊狠而馬行兮，狗猴心而蛇變。
                </div>
                
                <div class="paragraph">
                    既備此十二神象兮，害于田其不遠。
                </div>
                
                <div class="paragraph">
                    蜿蜒蛇之怒兮，吸無勞乎宛轉。
                </div>
                
                <div class="paragraph">
                    雖有此修鼻駢齒兮，寧復餐而以卷。
                </div>
                
                <div class="paragraph">
                    不勞咀此齒牙兮，害以蛇除。
                </div>
                
                <div class="paragraph">
                    珠顯灼而光明兮，不在短狐之毀譽。
                </div>
                
                <div class="paragraph">
                    遊蘭若兮芳洲，卧香蒲兮翔素流。
                </div>
                
                <div class="paragraph">
                    芷岡兮戲豫，丹穴兮優游。
                </div>
                
                <div class="paragraph">
                    何蜂蟲之陰戾瑣微兮藏形于闇，騎蛇頭而啜之兮墮厥頤而脫頷。
                </div>
                
                <div class="paragraph">
                    阜堆骨兮名陵，風悲雨泣兮千齡萬齡。
                </div>
                
                <div class="paragraph">
                    象種繁兮蛇既斃，欲吞之兮誰能舍。
                </div>
                
                <div class="paragraph">
                    鹿奔兮其復獲，登蛇丘兮涕零零。
                </div>
                
        </div>
    </div>
</body>

</html>