<!DOCTYPE html>
<html>

<head>
    <title>
        感韓碑用李義山韻
    </title>
    <meta name="keywords" content="感韓碑用李義山韻 -- 周紫芝">
    <meta name="description" content="感韓碑用李義山韻 -- 周紫芝">
    <meta property="og:title" content="感韓碑用李義山韻">
    <meta property="og:url" content="https://vwood.xyz/poetry/c967e158-d03d-4b47-897a-9586fe498fb9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            感韓碑用李義山韻
        </h2>
        <div class="author"><a href="/author/5a905930-6e1e-420c-b1be-adafde041f09.html" title="周紫芝" target="_blank">
                周紫芝
            </a> (宋)
        </div>
        <div class="paragraphs">
            
                <div class="paragraph">
                    長蛇封豕矜雄姿，弄兵三世窺皇羲。
                </div>
                
                <div class="paragraph">
                    自從胡騎入中土，僥倖歲月寛誅夷。
                </div>
                
                <div class="paragraph">
                    錦纒紅帕五十載，肯輸赤豹兼黄羆。
                </div>
                
                <div class="paragraph">
                    憲皇神算本天授，指顧不勞戈一揮。
                </div>
                
                <div class="paragraph">
                    元和上相拜元帥，黄金鑄印手自持。
                </div>
                
                <div class="paragraph">
                    三軍踏雪砍墉入，夜摩賊壘朝搴旗。
                </div>
                
                <div class="paragraph">
                    侍中西平老將種，屬鞬拜舞行相隨。
                </div>
                
                <div class="paragraph">
                    緋衣小兒却健武，未怕賊首如虎貔。
                </div>
                
                <div class="paragraph">
                    功垂竹帛不可掩，名在萬古誰能訾。
                </div>
                
                <div class="paragraph">
                    行軍司馬號大手，蒼珉承詔鑱瑰詞。
                </div>
                
                <div class="paragraph">
                    平生直筆有公議，從人乞米知羞爲。
                </div>
                
                <div class="paragraph">
                    狗功須賴發縱者，盡勒殊勳歸鼎司。
                </div>
                
                <div class="paragraph">
                    宮中小女强解事，歛祍雪涕垂豐頤。
                </div>
                
                <div class="paragraph">
                    絺章繪句隨斷裂，厖恩下沛驚淋漓。
                </div>
                
                <div class="paragraph">
                    空餘大雅配吉甫，春秋廟享存歌詩。
                </div>
                
                <div class="paragraph">
                    當時左右無諌者，應慚鳴佩趨龍墀。
                </div>
                
                <div class="paragraph">
                    襄陽太守獨何事，殷勤自刻平吳碑。
                </div>
                
                <div class="paragraph">
                    將軍更勒燕然石，蠻風瘴雨侵蟠螭。
                </div>
                
                <div class="paragraph">
                    張功耀武示萬世，二子無乃爲已私。
                </div>
                
                <div class="paragraph">
                    晉公純德古未有，彊藩悍將親平治。
                </div>
                
                <div class="paragraph">
                    羣奸聞風膽爲落，自奮老拳擒宛脾。
                </div>
                
                <div class="paragraph">
                    都人尚想白羽扇，野蔓已理黄絹詞。
                </div>
                
                <div class="paragraph">
                    唐家晚歲事如此，誰令舉世躋純煕。
                </div>
                
                <div class="paragraph">
                    君不見鄭公之死肉未冷，停婚碎石恩還追。
                </div>
                
                <div class="paragraph">
                    文皇英明猶復爾，功臣誰肯躬胼胝。
                </div>
                
                <div class="paragraph">
                    玉谿慷慨書萬本，要識元老爲邦基。
                </div>
                
        </div>
    </div>
</body>

</html>