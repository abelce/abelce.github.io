<!DOCTYPE html>
<html>

<head>
    <title>
        鳬山廟
    </title>
    <meta name="keywords" content="鳬山廟 -- 李宏">
    <meta name="description" content="鳬山廟 -- 李宏">
    <meta property="og:title" content="鳬山廟">
    <meta property="og:url" content="https://vwood.xyz/poetry/6e24d2de-d10d-44ac-9fbd-991b90bebfc9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鳬山廟
        </h2>
        <div class="author"><a href="/author/e2fbc2c7-6df8-416c-a6c4-bca773c15a1e.html" title="李宏" target="_blank">
                李宏
            </a> (宋)
        </div>
        <div class="paragraphs">
            
                <div class="paragraph">
                    鳬山高與蒼旻訓示，根盤八里雄坤維。
                </div>
                
                <div class="paragraph">
                    油然出雲爲風雨，澤周一境無凶饑。
                </div>
                
                <div class="paragraph">
                    重樓複殿據山腹，蜿蜒攫護神□□。
                </div>
                
                <div class="paragraph">
                    威靈如在駭聞聽，至今父老能言之。
                </div>
                
                <div class="paragraph">
                    斷碑刓缺尚可讀，湮埋歲久人無知。
                </div>
                
                <div class="paragraph">
                    高高一峰獨秀出，上有蟬蛻真仙居。
                </div>
                
                <div class="paragraph">
                    似聞嘗任石埭尹，化流德洽真民師。
                </div>
                
                <div class="paragraph">
                    持竿戲投白龍餌，隱霧深韜玄豹姿。
                </div>
                
                <div class="paragraph">
                    手披蕊笈校丹篆，足躡飛昇騰紫微。
                </div>
                
                <div class="paragraph">
                    相逢邂逅一笑粲，真將莫逆論心期。
                </div>
                
                <div class="paragraph">
                    從茲來往因無間，遺蹤所至猶可推。
                </div>
                
                <div class="paragraph">
                    弦歌標鄉里猶在，望仙紀地名獨垂。
                </div>
                
                <div class="paragraph">
                    棲真發寄偉曾稅駕，絕頂尚留丹竈基。
                </div>
                
                <div class="paragraph">
                    近鄰眢井數盈九，石甃堅深端可窺。
                </div>
                
                <div class="paragraph">
                    神既廟食還舊隱，仙亦偶坐應禱祈。
                </div>
                
                <div class="paragraph">
                    合堂薦享異肴蔌，乞靈修敬傾里閭。
                </div>
                
                <div class="paragraph">
                    政和天子謹祠祭，郡縣有請咸勿違。
                </div>
                
                <div class="paragraph">
                    一朝飛章達旒扆，往往一夜曾躬披。
                </div>
                
                <div class="paragraph">
                    俞音載錫降芝簡，龐賁徽名昭典彝。
                </div>
                
                <div class="paragraph">
                    神兮仙兮服君賜，福庇斯民無已時。
                </div>
                
                <div class="paragraph">
                    仙將出遊神速往，霓旌絳節相追隨。
                </div>
                
                <div class="paragraph">
                    神既來歸仙至止，袞衣羽帔瞻光儀。
                </div>
                
                <div class="paragraph">
                    繄予頂謁亦云屢，淋漓醉墨聊一揮。
                </div>
                
                <div class="paragraph">
                    詞雖蕪纇事摭實，庶幾傳信祛群疑。
                </div>
                
        </div>
    </div>
</body>

</html>