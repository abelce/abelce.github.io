<!DOCTYPE html>
<html>

<head>
    <title>
        過茶塢子舍新塋
    </title>
    <meta name="keywords" content="過茶塢子舍新塋 -- 衛宗武">
    <meta name="description" content="過茶塢子舍新塋 -- 衛宗武">
    <meta property="og:title" content="過茶塢子舍新塋">
    <meta property="og:url" content="https://vwood.xyz/poetry/86f1f219-6f4e-4194-9451-901d52d268a8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            過茶塢子舍新塋
        </h2>
        <div class="author"><a href="/author/04c9f3f6-34ff-4aa9-8976-35259280b61b.html" title="衛宗武" target="_blank">
                衛宗武
            </a> (宋)
        </div>
        <div class="paragraphs">
            
                <div class="paragraph">
                    自閲管郭書，風水好成癖。
                </div>
                
                <div class="paragraph">
                    維舟走霅嶠，川谷幾徧歷。
                </div>
                
                <div class="paragraph">
                    晚年乃得此，於焉擬藏骨。
                </div>
                
                <div class="paragraph">
                    身謀適不偶，命子爲冢宅。
                </div>
                
                <div class="paragraph">
                    癡兒好侈大，治庵如考室。
                </div>
                
                <div class="paragraph">
                    豁然天地寬，有若混沌闢。
                </div>
                
                <div class="paragraph">
                    層巒猶連城，一一互拱揖。
                </div>
                
                <div class="paragraph">
                    案後三奇峰，參倚而特立。
                </div>
                
                <div class="paragraph">
                    端然顧其穴，宛類鳳展翼。
                </div>
                
                <div class="paragraph">
                    又似老泉翁，二季侍其側。
                </div>
                
                <div class="paragraph">
                    啟戶儼若臨，朝夕在几席。
                </div>
                
                <div class="paragraph">
                    回頭看新月，對面賓出日。
                </div>
                
                <div class="paragraph">
                    鬰乎氣佳哉，秀異鍾一窟。
                </div>
                
                <div class="paragraph">
                    神刲與鬼劃，天授非人力。
                </div>
                
                <div class="paragraph">
                    一丘有如此，萬金買難覓。
                </div>
                
                <div class="paragraph">
                    羊眠協夢祥，牛卧兆墓域。
                </div>
                
                <div class="paragraph">
                    地將發秘藏，人已産英特。
                </div>
                
                <div class="paragraph">
                    吾家顧未然，貞符在種德。
                </div>
                
                <div class="paragraph">
                    爲善斯有慶，積衰由作慝。
                </div>
                
                <div class="paragraph">
                    素履或未純，青囊惡可必。
                </div>
                
                <div class="paragraph">
                    要須法睿武，粹如圭與璧。
                </div>
                
                <div class="paragraph">
                    戒之而謹之，箴儆毋我忽。
                </div>
                
                <div class="paragraph">
                    庶或生賢貴，簪紱可世及。
                </div>
                
                <div class="paragraph">
                    不然負此山，山亦有慚色。
                </div>
                
        </div>
    </div>
</body>

</html>