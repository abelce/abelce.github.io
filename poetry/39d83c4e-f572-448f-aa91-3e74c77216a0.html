<!DOCTYPE html>
<html>

<head>
    <title>
        甘露亭詩
    </title>
    <meta name="keywords" content="甘露亭詩 -- 李覯">
    <meta name="description" content="甘露亭詩 -- 李覯">
    <meta property="og:title" content="甘露亭詩">
    <meta property="og:url" content="https://vwood.xyz/poetry/39d83c4e-f572-448f-aa91-3e74c77216a0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            甘露亭詩
        </h2>
        <div class="author"><a href="/author/3427d241-7ec8-4f54-8419-51780c08663e.html" title="李覯" target="_blank">
                李覯
            </a> (宋)
        </div>
        <div class="paragraphs">
            
                <div class="paragraph">
                    乾坤父母莫匪慈，胚胎億兆成角覊。
                </div>
                
                <div class="paragraph">
                    其間哺乳不及處，有時泣殺呱呱兒。
                </div>
                
                <div class="paragraph">
                    南川上游號沃野，景祐丙子嘗凶饑。
                </div>
                
                <div class="paragraph">
                    新田始苗舊穀罄，十室八九無晨炊。
                </div>
                
                <div class="paragraph">
                    伏陰何者不仁甚，釀作水災來助之。
                </div>
                
                <div class="paragraph">
                    煙煤刷天雨汁黑，嘔山泄谷爭奔馳。
                </div>
                
                <div class="paragraph">
                    橫流一夜打城郭，萬弩竊發穿毛皮。
                </div>
                
                <div class="paragraph">
                    東隅有洲尸揖揖，如蟻欲走遭水圍。
                </div>
                
                <div class="paragraph">
                    屋根無力樹腰折，蛟蜃食人猶擇肥。
                </div>
                
                <div class="paragraph">
                    濤波一望萬山阻，六親不得相扶持。
                </div>
                
                <div class="paragraph">
                    國子劉公好仁者，惟時假守茲軍麾。
                </div>
                
                <div class="paragraph">
                    民生在我不在命，告舟往救無敢違。
                </div>
                
                <div class="paragraph">
                    童兒赤立婦女困，載之刳木何纍纍。
                </div>
                
                <div class="paragraph">
                    泥沙外冷內饑渴，口噤不語如狂癡。
                </div>
                
                <div class="paragraph">
                    牽攣坐卧滿府舍，賦以酒飲加饘糜。
                </div>
                
                <div class="paragraph">
                    隨流往往亦不死，遠在百里無人知。
                </div>
                
                <div class="paragraph">
                    捐金購得問氏姓，召使親族携之歸。
                </div>
                
                <div class="paragraph">
                    司農倉廩盡發出，不待奏報先施爲。
                </div>
                
                <div class="paragraph">
                    有餘況可補不足，大賈蓄家如響隨。
                </div>
                
                <div class="paragraph">
                    來瞻去察夜繼晝，赤熱不忍蔭華榱。
                </div>
                
                <div class="paragraph">
                    由斯一郡十萬戶，餓膚日月生膏脂。
                </div>
                
                <div class="paragraph">
                    存者相保沒者葬，唐虞仁壽重敺躋。
                </div>
                
                <div class="paragraph">
                    聖主養賢賢養物，氣和郁郁通高卑。
                </div>
                
                <div class="paragraph">
                    城西老宮古松徑，一朝墜露甘如飴。
                </div>
                
                <div class="paragraph">
                    千柯萬葉結不解，玉階瓊樹光離離。
                </div>
                
                <div class="paragraph">
                    甿俗奔走競觀覩，手攀口吮同齎咨。
                </div>
                
                <div class="paragraph">
                    學老之人周氏子，好善不類黄冠師。
                </div>
                
                <div class="paragraph">
                    欲令事迹絢久遠，築亭其地高巍巍。
                </div>
                
                <div class="paragraph">
                    公之歸朝不可借，松樹至今猶未衰。
                </div>
                
                <div class="paragraph">
                    我作此詩揭亭上，他年墮淚如羊碑。
                </div>
                
        </div>
    </div>
</body>

</html>