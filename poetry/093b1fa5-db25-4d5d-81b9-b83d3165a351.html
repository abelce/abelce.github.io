<!DOCTYPE html>
<html>

<head>
    <title>
        有詔遣移局實錄院因成古詩奉別同舍學士諸公聊佐一笑
    </title>
    <meta name="keywords" content="有詔遣移局實錄院因成古詩奉別同舍學士諸公聊佐一笑 -- 劉弇">
    <meta name="description" content="有詔遣移局實錄院因成古詩奉別同舍學士諸公聊佐一笑 -- 劉弇">
    <meta property="og:title" content="有詔遣移局實錄院因成古詩奉別同舍學士諸公聊佐一笑">
    <meta property="og:url" content="https://vwood.xyz/poetry/093b1fa5-db25-4d5d-81b9-b83d3165a351.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            有詔遣移局實錄院因成古詩奉別同舍學士諸公聊佐一笑
        </h2>
        <div class="author"><a href="/author/4826572b-a7c1-4816-9979-a21c2da75cf0.html" title="劉弇" target="_blank">
                劉弇
            </a> (宋)
        </div>
        <div class="paragraphs">
            
                <div class="paragraph">
                    春秋謹嚴書，百史茲考信。
                </div>
                
                <div class="paragraph">
                    晚周駕而東，弱魯猶足訓。
                </div>
                
                <div class="paragraph">
                    低昂心權衡，與奪管膚寸。
                </div>
                
                <div class="paragraph">
                    包羅三八祀，誣始蓋其慎。
                </div>
                
                <div class="paragraph">
                    一言開慘舒，九地迴斧衮。
                </div>
                
                <div class="paragraph">
                    密雖異鯤鮞，寬亦漏鯨蜃。
                </div>
                
                <div class="paragraph">
                    姦魂負芒羞，忠骨蓋棺奮。
                </div>
                
                <div class="paragraph">
                    肉角死西郊，風味一朝盡。
                </div>
                
                <div class="paragraph">
                    千秋聖人經，寂寞風雨燼。
                </div>
                
                <div class="paragraph">
                    三子豪未除，巧語終不近。
                </div>
                
                <div class="paragraph">
                    早時遷固儔，雄誇掠秋隼。
                </div>
                
                <div class="paragraph">
                    斧鑿謝前規，沙場出孤駿。
                </div>
                
                <div class="paragraph">
                    森嚴雖時乏，猶足傲拘窘。
                </div>
                
                <div class="paragraph">
                    黠兒何厚誣，乞米誑髫齓。
                </div>
                
                <div class="paragraph">
                    至今汗青手，縮袖齎痛憤。
                </div>
                
                <div class="paragraph">
                    此道竟寂寥，斯文有遺恨。
                </div>
                
                <div class="paragraph">
                    於皇宋七世，輝赫到禹舜。
                </div>
                
                <div class="paragraph">
                    起𧽼下祥祉，郁穆起聲聞。
                </div>
                
                <div class="paragraph">
                    載祀盈十六，鏟滌無垢釁。
                </div>
                
                <div class="paragraph">
                    斯民被醇和，淪浹酣九醖。
                </div>
                
                <div class="paragraph">
                    冠劍趨夔皋，戈鋋老廉藺。
                </div>
                
                <div class="paragraph">
                    君臣不朽計，邈與事功運。
                </div>
                
                <div class="paragraph">
                    龍催鼎湖去，墨燥螭凹潤。
                </div>
                
                <div class="paragraph">
                    際會風雲收，刀尺光景迅。
                </div>
                
                <div class="paragraph">
                    肧腪歸太史，承乏乃頑鈍。
                </div>
                
                <div class="paragraph">
                    詔遣陪青箱，隨宜課程趁。
                </div>
                
                <div class="paragraph">
                    攀緣赤霄堮，颯灑塵土鬢。
                </div>
                
                <div class="paragraph">
                    嗟我佁儗人，機杼終不韵。
                </div>
                
                <div class="paragraph">
                    早負江湖心，晚繇道山進。
                </div>
                
                <div class="paragraph">
                    幺麽亦胡爲，陪躡濫英俊。
                </div>
                
                <div class="paragraph">
                    捫奎星辰逼，飛辯球琳振。
                </div>
                
                <div class="paragraph">
                    計工蠹魚上，三載真一瞬。
                </div>
                
                <div class="paragraph">
                    今者聯結束，如發千里軔。
                </div>
                
                <div class="paragraph">
                    鷦鷯巢新林，末似枯枝穩。
                </div>
                
                <div class="paragraph">
                    赬鯉定自勞，何取名赤鯶。
                </div>
                
                <div class="paragraph">
                    酒徒謝知章，詩敵拋何遜。
                </div>
                
                <div class="paragraph">
                    徒勞門戶成，慙愧上車問。
                </div>
                
                <div class="paragraph">
                    猶幸親切連，勿負時通訊。
                </div>
                
        </div>
    </div>
</body>

</html>