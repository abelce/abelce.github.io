<!DOCTYPE html>
<html>

<head>
    <title>
        杜秋娘詩
    </title>
    <meta name="keywords" content="杜秋娘詩 -- 杜牧">
    <meta name="description" content="杜秋娘詩 -- 杜牧">
    <meta property="og:title" content="杜秋娘詩">
    <meta property="og:url" content="https://vwood.xyz/poetry/37e64807-cf69-414c-a8fb-31fa2ada2ce3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            杜秋娘詩
        </h2>
        <div class="author"><a href="/author/f1a48e1b-7ada-49b5-befa-f64f633b352a.html" title="杜牧" target="_blank">
                杜牧
            </a> (唐)
        </div>
        <div class="paragraphs">
            
                <div class="paragraph">
                    京江水清滑，生女白如脂。
                </div>
                
                <div class="paragraph">
                    其間杜秋者，不勞朱粉施。
                </div>
                
                <div class="paragraph">
                    老濞即山鑄，後庭千雙眉。
                </div>
                
                <div class="paragraph">
                    秋持玉斝醉，與唱金縷衣。
                </div>
                
                <div class="paragraph">
                    濞既白首叛，秋亦紅淚滋。
                </div>
                
                <div class="paragraph">
                    吳江落日渡，灞岸綠楊垂。
                </div>
                
                <div class="paragraph">
                    聯裾見天子，盼眄獨依依。
                </div>
                
                <div class="paragraph">
                    椒壁懸錦幕，鏡奩蟠蛟螭。
                </div>
                
                <div class="paragraph">
                    低鬟認新寵，窈裊復融怡。
                </div>
                
                <div class="paragraph">
                    月上白璧門，桂影涼參差。
                </div>
                
                <div class="paragraph">
                    金階露新重，閑捻紫簫吹。
                </div>
                
                <div class="paragraph">
                    莓苔夾城路，南苑鴈初飛。
                </div>
                
                <div class="paragraph">
                    紅粉羽林仗，獨賜辟邪旗。
                </div>
                
                <div class="paragraph">
                    歸來煮豹胎，饜飫不能飴。
                </div>
                
                <div class="paragraph">
                    咸池昇日慶，銅雀分香悲。
                </div>
                
                <div class="paragraph">
                    雷音後車遠，事往落花時。
                </div>
                
                <div class="paragraph">
                    燕禖得皇子，壯髪綠緌緌。
                </div>
                
                <div class="paragraph">
                    畫堂授傅姆，天人親捧持。
                </div>
                
                <div class="paragraph">
                    虎睛珠絡褓，金盤犀鎮帷。
                </div>
                
                <div class="paragraph">
                    長楊射熊羆，武帳弄啞咿。
                </div>
                
                <div class="paragraph">
                    漸拋竹馬劇，稍出舞雞奇。
                </div>
                
                <div class="paragraph">
                    嶄嶄整冠珮，侍宴坐瑤池。
                </div>
                
                <div class="paragraph">
                    眉宇儼圖畫，神秀射朝輝。
                </div>
                
                <div class="paragraph">
                    一尺桐偶人，江充知自欺。
                </div>
                
                <div class="paragraph">
                    王幽茅土削，秋放故鄉歸。
                </div>
                
                <div class="paragraph">
                    觚稜拂斗極，回首尚遲遲。
                </div>
                
                <div class="paragraph">
                    四朝三十載，似夢復疑非。
                </div>
                
                <div class="paragraph">
                    潼關識舊吏，吏髪已如絲。
                </div>
                
                <div class="paragraph">
                    却喚吳江渡，舟人那得知。
                </div>
                
                <div class="paragraph">
                    歸來四隣改，茂苑草菲菲。
                </div>
                
                <div class="paragraph">
                    清血灑不盡，仰天知問誰。
                </div>
                
                <div class="paragraph">
                    寒衣一匹素，夜借隣人機。
                </div>
                
                <div class="paragraph">
                    我昨金陵過，聞之爲歔欷。
                </div>
                
                <div class="paragraph">
                    自古皆一貫，變化安能推。
                </div>
                
                <div class="paragraph">
                    夏姬滅兩國，逃作巫臣姬。
                </div>
                
                <div class="paragraph">
                    西子下姑蘇，一舸逐鴟夷。
                </div>
                
                <div class="paragraph">
                    織室魏豹俘，作漢太平基。
                </div>
                
                <div class="paragraph">
                    誤置代籍中，兩朝尊母儀。
                </div>
                
                <div class="paragraph">
                    光武紹高祖，本係生唐兒。
                </div>
                
                <div class="paragraph">
                    珊瑚破高齊，作婢舂黃糜。
                </div>
                
                <div class="paragraph">
                    蕭后去揚州，突厥爲閼氏。
                </div>
                
                <div class="paragraph">
                    女子固不定，士林亦難期。
                </div>
                
                <div class="paragraph">
                    射鉤後呼父，釣翁王者師。
                </div>
                
                <div class="paragraph">
                    無國要孟子，有人毀仲尼。
                </div>
                
                <div class="paragraph">
                    秦因逐客令，柄歸丞相斯。
                </div>
                
                <div class="paragraph">
                    安知魏齊首，見斷簀中屍。
                </div>
                
                <div class="paragraph">
                    給喪蹶張輩，廊廟冠峩危。
                </div>
                
                <div class="paragraph">
                    珥貂七葉貴，何妨戎虜支。
                </div>
                
                <div class="paragraph">
                    蘇武却生返，鄧通終死飢。
                </div>
                
                <div class="paragraph">
                    主張既難測，翻覆亦其宜。
                </div>
                
                <div class="paragraph">
                    地盡有何物，天外復何之。
                </div>
                
                <div class="paragraph">
                    指何爲而捉，足何爲而馳。
                </div>
                
                <div class="paragraph">
                    耳何爲而聽，目何爲而窺。
                </div>
                
                <div class="paragraph">
                    己身不自曉，此外何思惟。
                </div>
                
                <div class="paragraph">
                    因傾一樽酒，題作杜秋詩。
                </div>
                
                <div class="paragraph">
                    愁來獨長詠，聊可以自怡。
                </div>
                
        </div>
    </div>
</body>

</html>