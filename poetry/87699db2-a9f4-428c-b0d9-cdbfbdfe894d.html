<!DOCTYPE html>
<html>

<head>
    <title>
        梁源異松圖行爲台州趙別駕作
    </title>
    <meta name="keywords" content="梁源異松圖行爲台州趙別駕作 -- 林憲">
    <meta name="description" content="梁源異松圖行爲台州趙別駕作 -- 林憲">
    <meta property="og:title" content="梁源異松圖行爲台州趙別駕作">
    <meta property="og:url" content="https://vwood.xyz/poetry/87699db2-a9f4-428c-b0d9-cdbfbdfe894d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            梁源異松圖行爲台州趙別駕作
        </h2>
        <div class="author"><a href="/author/486af7cb-69da-4d9d-bafb-ec4d721bcfe9.html" title="林憲" target="_blank">
                林憲
            </a> (宋)
        </div>
        <div class="paragraphs">
            
                <div class="paragraph">
                    座中忽覺林樾幽，怪松墮前驚兩眸。
                </div>
                
                <div class="paragraph">
                    孤根蟠錯湧鱗鬣，百榦奮躍紛戈矛。
                </div>
                
                <div class="paragraph">
                    千歲之柯海波捲，十畝之陰嵐靄浮。
                </div>
                
                <div class="paragraph">
                    上雲變幻舞鸞鵠，下風哮吼搏蛟虯。
                </div>
                
                <div class="paragraph">
                    影入月窟兔縮距，聲撼水府鯨掉頭。
                </div>
                
                <div class="paragraph">
                    初夏花黄醍醐結，四時芽茁紺綠抽。
                </div>
                
                <div class="paragraph">
                    噓晴噀雨莽奇怪，摇山盪海寒颼飀。
                </div>
                
                <div class="paragraph">
                    天開地闢何日種，陰慘陽舒謾神搜。
                </div>
                
                <div class="paragraph">
                    鄉閭諷誦喜輒應，僧伽護愛訶不休。
                </div>
                
                <div class="paragraph">
                    得非孔明廟前銅柯柏，元氣淋漓鍾此夫焉廋。
                </div>
                
                <div class="paragraph">
                    得非道者庵邊隔世植萬本，倫魁飛來排斡予交樛。
                </div>
                
                <div class="paragraph">
                    安得此松據此地，輪囷傲蹇無侶儔。
                </div>
                
                <div class="paragraph">
                    我嘗兩賦羅漢樹，詩人許我不但楊與尤。
                </div>
                
                <div class="paragraph">
                    一在天台匿峰千嶺頂，芘覆方廣之寺瀑布流。
                </div>
                
                <div class="paragraph">
                    一與郡治參雲亭對峙，白猿啼蹶忽驚紫鳳留。
                </div>
                
                <div class="paragraph">
                    因知三台氣忠厚，何但當代人材優。
                </div>
                
                <div class="paragraph">
                    至於樹木亦豪偉，歲寒動足光林丘。
                </div>
                
                <div class="paragraph">
                    問諸故老考初始，或云五季方栽培。
                </div>
                
                <div class="paragraph">
                    黄宋惡跡寺傍廟，野僧無知但包羞。
                </div>
                
                <div class="paragraph">
                    又云道人梁君隱唐末，建立鼎竈結茅深巖陬。
                </div>
                
                <div class="paragraph">
                    與二道伴王與白，赤鉛紫汞火候卦氣周。
                </div>
                
                <div class="paragraph">
                    千日丹成各昇舉，捨庵爲寺答應求。
                </div>
                
                <div class="paragraph">
                    後人誕謾附名號，妄蹤狂躅何悠悠。
                </div>
                
                <div class="paragraph">
                    當時丹氣蒸山一鄉植物茂，丹液入根獨此偃蓋稠。
                </div>
                
                <div class="paragraph">
                    勢蟠形踞抱龍虎，梢圓葉厚綴球旒。
                </div>
                
                <div class="paragraph">
                    芘民曾却白額虎，供桃時下青茸猴。
                </div>
                
                <div class="paragraph">
                    四百餘年頗靈異，圖經不載記不收。
                </div>
                
                <div class="paragraph">
                    賢哉趙公眼高遠，褒貶萬態如春秋。
                </div>
                
                <div class="paragraph">
                    一見指呼韋偃輩，咄嗟而辦造化侔。
                </div>
                
                <div class="paragraph">
                    竭囊底智老我語，搜攪造化正恐神鬼愁。
                </div>
                
        </div>
    </div>
</body>

</html>