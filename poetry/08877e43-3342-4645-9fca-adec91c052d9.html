<!DOCTYPE html>
<html>

<head>
    <title>
        上韓公樞密  其一
    </title>
    <meta name="keywords" content="上韓公樞密  其一 -- 李清照">
    <meta name="description" content="上韓公樞密  其一 -- 李清照">
    <meta property="og:title" content="上韓公樞密  其一">
    <meta property="og:url" content="https://vwood.xyz/poetry/08877e43-3342-4645-9fca-adec91c052d9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上韓公樞密  其一
        </h2>
        <div class="author"><a href="/author/1d8599f2-74b3-428d-b4b9-130c27c500c2.html" title="李清照" target="_blank">
                李清照
            </a> (宋)
        </div>
        <div class="paragraphs">
            
                <div class="paragraph">
                    三年夏六月，天子視朝久。
                </div>
                
                <div class="paragraph">
                    凝旒望南雲，垂衣思北狩。
                </div>
                
                <div class="paragraph">
                    如聞帝若曰，岳牧與群后。
                </div>
                
                <div class="paragraph">
                    賢寧無半千，運已遇陽九。
                </div>
                
                <div class="paragraph">
                    勿勒燕然銘，勿種金城柳。
                </div>
                
                <div class="paragraph">
                    豈無純孝臣，識此霜露悲。
                </div>
                
                <div class="paragraph">
                    何必羹捨肉，便可車載脂。
                </div>
                
                <div class="paragraph">
                    土地非所惜，玉帛如塵泥。
                </div>
                
                <div class="paragraph">
                    誰當可將命，幣厚詞益卑。
                </div>
                
                <div class="paragraph">
                    四岳僉曰俞，臣下帝所知。
                </div>
                
                <div class="paragraph">
                    中朝第一人，春官有昌黎。
                </div>
                
                <div class="paragraph">
                    身爲百夫特，行足萬人師。
                </div>
                
                <div class="paragraph">
                    嘉祐與建中，爲政有臯夔。
                </div>
                
                <div class="paragraph">
                    匈奴畏王商，吐蕃尊子儀。
                </div>
                
                <div class="paragraph">
                    夷狄已破膽，將命公所宜。
                </div>
                
                <div class="paragraph">
                    公拜手稽首，受命白玉墀。
                </div>
                
                <div class="paragraph">
                    曰臣敢辭難，此亦何等時。
                </div>
                
                <div class="paragraph">
                    家人安足謀，妻子不必辭。
                </div>
                
                <div class="paragraph">
                    願奉天地靈，願奉宗廟威。
                </div>
                
                <div class="paragraph">
                    徑持紫泥詔，直入黄龍城。
                </div>
                
                <div class="paragraph">
                    單于定稽顙，侍子當來迎。
                </div>
                
                <div class="paragraph">
                    仁君方恃信，狂生休請纓。
                </div>
                
                <div class="paragraph">
                    或取犬馬血，與結天日盟。
                </div>
                
                <div class="paragraph">
                    胡公清德人所難，謀同德協心志安。
                </div>
                
                <div class="paragraph">
                    脫衣已被漢恩暖，離歌不道易水寒。
                </div>
                
                <div class="paragraph">
                    皇天久陰后土溼，雨勢未回風勞急。
                </div>
                
                <div class="paragraph">
                    車聲轔轔馬蕭蕭，壯士懦夫俱感泣。
                </div>
                
                <div class="paragraph">
                    閭閻嫠婦亦何知，瀝血投書干記室。
                </div>
                
                <div class="paragraph">
                    夷虜從來性虎狼，不虞預備庸何傷。
                </div>
                
                <div class="paragraph">
                    衷甲昔時聞楚幕，乘城前日記平涼。
                </div>
                
                <div class="paragraph">
                    葵丘踐土非荒城，勿輕談士棄儒生。
                </div>
                
                <div class="paragraph">
                    露布詞成馬猶倚，崤函關出雞未鳴。
                </div>
                
                <div class="paragraph">
                    巧匠何曾棄樗櫟，芻蕘之言或有益。
                </div>
                
                <div class="paragraph">
                    不乞隋珠與和璧，只乞鄉關新信息。
                </div>
                
                <div class="paragraph">
                    靈光雖在應蕭蕭，草中翁仲今何若。
                </div>
                
                <div class="paragraph">
                    遣氓豈尚種桑麻，殘虜如聞保城郭。
                </div>
                
                <div class="paragraph">
                    嫠家父祖生齊魯，位下名高人比數。
                </div>
                
                <div class="paragraph">
                    當時稷下縱談時，猶記人揮汗成雨。
                </div>
                
                <div class="paragraph">
                    子孫南渡今幾年，飄流遂與流人伍。
                </div>
                
                <div class="paragraph">
                    欲將血淚寄山河，去灑東山一抔土。
                </div>
                
        </div>
    </div>
</body>

</html>