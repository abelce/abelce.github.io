<!DOCTYPE html>
<html>

<head>
    <title>
        哭駕部舅
    </title>
    <meta name="keywords" content="哭駕部舅 -- 李處權">
    <meta name="description" content="哭駕部舅 -- 李處權">
    <meta property="og:title" content="哭駕部舅">
    <meta property="og:url" content="https://vwood.xyz/poetry/3b954b1c-67be-48f6-87ef-2e50464b15d4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            哭駕部舅
        </h2>
        <div class="author"><a href="/author/81e5fd7c-75a3-4da1-896c-7496a83cc9b0.html" title="李處權" target="_blank">
                李處權
            </a> (宋)
        </div>
        <div class="paragraphs">
            
                <div class="paragraph">
                    外門推望郎，天啓眉幹白。
                </div>
                
                <div class="paragraph">
                    掲掲廊廟器，仕道無枉尺。
                </div>
                
                <div class="paragraph">
                    仁義允蹈之，言行可法則。
                </div>
                
                <div class="paragraph">
                    優爲君子儒，彬彬見文質。
                </div>
                
                <div class="paragraph">
                    伊川有夫子，四海尊學術。
                </div>
                
                <div class="paragraph">
                    燕申鄉里化，語默世不識。
                </div>
                
                <div class="paragraph">
                    公時列高弟，見獨蚤入室。
                </div>
                
                <div class="paragraph">
                    從容爲邦問，領略濟時策。
                </div>
                
                <div class="paragraph">
                    海涵而地負，光輝日充實。
                </div>
                
                <div class="paragraph">
                    向來坐省中，能事已籍籍。
                </div>
                
                <div class="paragraph">
                    出入群公間，持論頗正色。
                </div>
                
                <div class="paragraph">
                    皦皦活國心，周召可輩伯。
                </div>
                
                <div class="paragraph">
                    朝廷公議喪，牛李計方得。
                </div>
                
                <div class="paragraph">
                    道大固不容，青蠅工點璧。
                </div>
                
                <div class="paragraph">
                    知難襆被去，迴首帝閽隔。
                </div>
                
                <div class="paragraph">
                    嗟嗟已衰俗，弗俾蒙其澤。
                </div>
                
                <div class="paragraph">
                    出把使者節，顧未遠親側。
                </div>
                
                <div class="paragraph">
                    榮耀老萊衣，孝心惟惕惕。
                </div>
                
                <div class="paragraph">
                    温尋故時學，委蛇山水國。
                </div>
                
                <div class="paragraph">
                    澄清足暇裕，薦延頗推擇。
                </div>
                
                <div class="paragraph">
                    宛彼南陽族，食指居數百。
                </div>
                
                <div class="paragraph">
                    衣冠日零替，貧有未葬骨。
                </div>
                
                <div class="paragraph">
                    嘅然斥餘貲，黄壤即安宅。
                </div>
                
                <div class="paragraph">
                    于公已高門，叔敖有陰德。
                </div>
                
                <div class="paragraph">
                    敵馬禍中原，南遷例奔廹。
                </div>
                
                <div class="paragraph">
                    故林無巢歸，瓦礫漫阡陌。
                </div>
                
                <div class="paragraph">
                    艱難更道路，扶病親藥石。
                </div>
                
                <div class="paragraph">
                    肩輿豈久堪，命數奄兹厄。
                </div>
                
                <div class="paragraph">
                    銘旌瘴煙裏，過者爲悽惻。
                </div>
                
                <div class="paragraph">
                    無兒但有孫，尚可付窀穸。
                </div>
                
                <div class="paragraph">
                    墳墓五千里，河洛兵未息。
                </div>
                
                <div class="paragraph">
                    招魂動楚些，路遠迷南北。
                </div>
                
                <div class="paragraph">
                    鯫生愧無似，忘年罇俎客。
                </div>
                
                <div class="paragraph">
                    提攜在斯文，恨不借羽翮。
                </div>
                
                <div class="paragraph">
                    去春失所恃，鉅痛摧肝膈。
                </div>
                
                <div class="paragraph">
                    銜哀赴喪所，寸步且如棘。
                </div>
                
                <div class="paragraph">
                    猶期見渭陽，慰我孤苦極。
                </div>
                
                <div class="paragraph">
                    傷心捨我去，涙落滿裀席。
                </div>
                
                <div class="paragraph">
                    遙知凛生氣，千古猶不沒。
                </div>
                
                <div class="paragraph">
                    夜中夢見之，話言及疇昔。
                </div>
                
                <div class="paragraph">
                    謂公猶在世，眼明失心疾。
                </div>
                
                <div class="paragraph">
                    山風忽驚起，月朗清露滴。
                </div>
                
        </div>
    </div>
</body>

</html>