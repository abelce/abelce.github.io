<!DOCTYPE html>
<html>

<head>
    <title>
        贈崔立之評事
    </title>
    <meta name="keywords" content="贈崔立之評事 -- 韓愈">
    <meta name="description" content="贈崔立之評事 -- 韓愈">
    <meta property="og:title" content="贈崔立之評事">
    <meta property="og:url" content="https://vwood.xyz/poetry/7057d528-35ea-4b11-a454-433948765d0d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈崔立之評事
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    崔侯文章苦捷敏，高浪駕天輸不盡。
                </div>
                
                <div class="paragraph">
                    曾從關外來上都，隨身卷軸車連軫。
                </div>
                
                <div class="paragraph">
                    朝爲百賦猶鬱怒，暮作千詩轉遒緊。
                </div>
                
                <div class="paragraph">
                    搖毫擲簡自不供，頃刻青紅浮海蜃。
                </div>
                
                <div class="paragraph">
                    才豪氣猛易語言，往往蛟螭雜螻蚓。
                </div>
                
                <div class="paragraph">
                    知音自古稱難遇，世俗乍見那妨哂。
                </div>
                
                <div class="paragraph">
                    勿嫌法官未登朝，猶勝赤尉長趨尹。
                </div>
                
                <div class="paragraph">
                    時命雖乖心轉壯，技能虛富家逾窘。
                </div>
                
                <div class="paragraph">
                    念昔塵埃兩相逢，爭名齟齬持矛楯。
                </div>
                
                <div class="paragraph">
                    子時專場誇觜距，余始張軍嚴韅靷。
                </div>
                
                <div class="paragraph">
                    爾來但欲保封疆，莫學龐涓怯孫臏。
                </div>
                
                <div class="paragraph">
                    竄逐新歸厭聞鬧，齒髮早衰嗟可閔。
                </div>
                
                <div class="paragraph">
                    頻蒙怨句刺棄遺，豈有閑官敢推引。
                </div>
                
                <div class="paragraph">
                    深藏篋笥時一發，戢戢已多如束筍。
                </div>
                
                <div class="paragraph">
                    可憐無益費精神，有似黃金擲虛牝。
                </div>
                
                <div class="paragraph">
                    當今聖人求侍從，拔擢杞梓收楛箘。
                </div>
                
                <div class="paragraph">
                    東馬嚴徐已奮飛，枚臯即召窮且忍。
                </div>
                
                <div class="paragraph">
                    復聞王師西討蜀，霜風冽冽摧朝菌。
                </div>
                
                <div class="paragraph">
                    走章馳檄在得賢，燕雀紛拏要鷹隼。
                </div>
                
                <div class="paragraph">
                    竊料二途必處一，豈比恒人長蠢蠢。
                </div>
                
                <div class="paragraph">
                    勸君韜養待徴招，不用雕琢愁肝腎。
                </div>
                
                <div class="paragraph">
                    牆根菊花好沽酒，錢帛縱空衣可準。
                </div>
                
                <div class="paragraph">
                    暉暉簷日暖且鮮，摵摵井梧疎更殞。
                </div>
                
                <div class="paragraph">
                    高士例須憐麯糵，丈夫終莫生畦畛。
                </div>
                
                <div class="paragraph">
                    能來取醉任喧呼，死後賢愚俱泯泯。
                </div>
                
        </div>
    </div>
</body>

</html>