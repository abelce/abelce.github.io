<!DOCTYPE html>
<html>

<head>
    <title>
        代書寄內弟耐翁總幹
    </title>
    <meta name="keywords" content="代書寄內弟耐翁總幹 -- 樓鑰">
    <meta name="description" content="代書寄內弟耐翁總幹 -- 樓鑰">
    <meta property="og:title" content="代書寄內弟耐翁總幹">
    <meta property="og:url" content="https://vwood.xyz/poetry/30f1adcd-78da-446c-8021-adcb7ed6dacd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            代書寄內弟耐翁總幹
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    我昔生外家，半世猶相依。
                </div>
                
                <div class="paragraph">
                    至今連牆居，日日相聞知。
                </div>
                
                <div class="paragraph">
                    諸表如羣從，休戚真同之。
                </div>
                
                <div class="paragraph">
                    耐翁生而秀，愛惜從兒時。
                </div>
                
                <div class="paragraph">
                    文采既俊發，吏才人共推。
                </div>
                
                <div class="paragraph">
                    低徊久選調，每每爲歎咨。
                </div>
                
                <div class="paragraph">
                    茲行佐王人，未到聲已蜚。
                </div>
                
                <div class="paragraph">
                    郵置屢得書，論事語益奇。
                </div>
                
                <div class="paragraph">
                    使長首推薦，婉畫多所資。
                </div>
                
                <div class="paragraph">
                    近觀會稽編，分析及毫釐。
                </div>
                
                <div class="paragraph">
                    益知足心計，薦書徧諸司。
                </div>
                
                <div class="paragraph">
                    正欲助才選，非敢請以私。
                </div>
                
                <div class="paragraph">
                    惜君年欲侵，正以遠大期。
                </div>
                
                <div class="paragraph">
                    得書再三讀，惘然增愕眙。
                </div>
                
                <div class="paragraph">
                    非所望于子，所言何背馳。
                </div>
                
                <div class="paragraph">
                    江湖兩路間，弄兵分潢池。
                </div>
                
                <div class="paragraph">
                    羽檄以時至，廟堂日三思。
                </div>
                
                <div class="paragraph">
                    調度供軍需，發兵匝四垂。
                </div>
                
                <div class="paragraph">
                    吾事誠可慮，彼亦安能爲。
                </div>
                
                <div class="paragraph">
                    豈曰白頭賊，指日當誅夷。
                </div>
                
                <div class="paragraph">
                    使子任賊衝，尚望羽扇揮。
                </div>
                
                <div class="paragraph">
                    如何隔千里，遽求奉檄歸。
                </div>
                
                <div class="paragraph">
                    長沙屹巨鎮，洞庭渺無涯。
                </div>
                
                <div class="paragraph">
                    鄂渚屯重兵，上游藉兵威。
                </div>
                
                <div class="paragraph">
                    當思深遠謀，胡爲先自萎。
                </div>
                
                <div class="paragraph">
                    此言及同寮，必爲人所窺。
                </div>
                
                <div class="paragraph">
                    歸以語閨門，徒驚妾與妻。
                </div>
                
                <div class="paragraph">
                    無端使稟議，在此何爲辭。
                </div>
                
                <div class="paragraph">
                    望子置私憂，志立官無卑。
                </div>
                
                <div class="paragraph">
                    張巡起縣令，力抗百萬師。
                </div>
                
                <div class="paragraph">
                    逆徒哽喉牙，蔽遮頼渙濉。
                </div>
                
                <div class="paragraph">
                    韋寬守玉璧，臧質全盱眙。
                </div>
                
                <div class="paragraph">
                    丈夫立節義，有才尤當施。
                </div>
                
                <div class="paragraph">
                    殺身以成仁，致命須見危。
                </div>
                
                <div class="paragraph">
                    讀書不念此，萬卷終何裨。
                </div>
                
                <div class="paragraph">
                    但當安義命，前定無參差。
                </div>
                
                <div class="paragraph">
                    勉哉盡所職，造物不汝遺。
                </div>
                
                <div class="paragraph">
                    況復受國恩，當與相維持。
                </div>
                
                <div class="paragraph">
                    今子仕高沙，偶然脫危機。
                </div>
                
                <div class="paragraph">
                    正須加義方，豈應使同斯。
                </div>
                
                <div class="paragraph">
                    向也未得祿，遑遑不自支。
                </div>
                
                <div class="paragraph">
                    既入紅蓮幕，圖進亦其宜。
                </div>
                
                <div class="paragraph">
                    今日寧爲民，此乃無聊詞。
                </div>
                
                <div class="paragraph">
                    歸來事若定，又思登王畿。
                </div>
                
                <div class="paragraph">
                    胸中空擾擾，禍福不在茲。
                </div>
                
                <div class="paragraph">
                    倘能悟愚言，便可知昨非。
                </div>
                
                <div class="paragraph">
                    著枕必安寢，食淡甘如飴。
                </div>
                
                <div class="paragraph">
                    老誖非强聒，鄙見不可移。
                </div>
                
                <div class="paragraph">
                    少安當毋躁，通籍看金閨。
                </div>
                
        </div>
    </div>
</body>

</html>