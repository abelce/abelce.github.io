<!DOCTYPE html>
<html>

<head>
    <title>
        謹所之贈王氏子
    </title>
    <meta name="keywords" content="謹所之贈王氏子 -- 陳淳">
    <meta name="description" content="謹所之贈王氏子 -- 陳淳">
    <meta property="og:title" content="謹所之贈王氏子">
    <meta property="og:url" content="https://vwood.xyz/poetry/984e6040-2000-4acd-8a83-f84280e4856b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            謹所之贈王氏子
        </h2>
        <div class="author"><a href="/author/6819234f-07fb-404d-8a4c-fa44ddb637c9.html" title="陳淳" target="_blank">
                陳淳
            </a> (宋)
        </div>
        <div class="paragraphs">
            
                <div class="paragraph">
                    我贈王氏子，作此謹所之。
                </div>
                
                <div class="paragraph">
                    之子何所喜，喜有近道資。
                </div>
                
                <div class="paragraph">
                    妙齡正弱冠，立志已不卑。
                </div>
                
                <div class="paragraph">
                    與之語則解，知弗流俗隨。
                </div>
                
                <div class="paragraph">
                    今聞欲有行，問之如何其。
                </div>
                
                <div class="paragraph">
                    曰取天下友，曰求天下師。
                </div>
                
                <div class="paragraph">
                    斯言美則美，乃大人之爲。
                </div>
                
                <div class="paragraph">
                    在子則太早，恐非其所宜。
                </div>
                
                <div class="paragraph">
                    去聖嗟已遠，名家好相持。
                </div>
                
                <div class="paragraph">
                    師者每異戶，友焉亦多岐。
                </div>
                
                <div class="paragraph">
                    志稚未堅定，焉保無轉移。
                </div>
                
                <div class="paragraph">
                    識嫩未的確，那知真是非。
                </div>
                
                <div class="paragraph">
                    同人遽于野，懔乎其亦危。
                </div>
                
                <div class="paragraph">
                    既慕聖賢學，須循聖賢規。
                </div>
                
                <div class="paragraph">
                    聖功有次序，躐進徒爾疲。
                </div>
                
                <div class="paragraph">
                    非益欲速成，孔深闕童譏。
                </div>
                
                <div class="paragraph">
                    登高必自下，子思端不欺。
                </div>
                
                <div class="paragraph">
                    道爾求諸遠，孟軻尤所嗤。
                </div>
                
                <div class="paragraph">
                    小學極纖悉，無非固骸肌。
                </div>
                
                <div class="paragraph">
                    洒掃進退間，三千其威儀。
                </div>
                
                <div class="paragraph">
                    子曾與周旋，有虧已無虧。
                </div>
                
                <div class="paragraph">
                    大學入德門，綱條備無遺。
                </div>
                
                <div class="paragraph">
                    開端在格物，大當致吾知。
                </div>
                
                <div class="paragraph">
                    子曾與講貫，有疑已無疑。
                </div>
                
                <div class="paragraph">
                    語孟兩部書，坦坦無嶢崎。
                </div>
                
                <div class="paragraph">
                    盡是平實語，中藴至寶輝。
                </div>
                
                <div class="paragraph">
                    子曾得其趣，抑爾獵其皮。
                </div>
                
                <div class="paragraph">
                    入道貴有主，何須事支離。
                </div>
                
                <div class="paragraph">
                    進德貴著實，何容慕新奇。
                </div>
                
                <div class="paragraph">
                    後生所可畏，不在華藻摛。
                </div>
                
                <div class="paragraph">
                    亦非記覽博，亦匪談辨飛。
                </div>
                
                <div class="paragraph">
                    勇往識其正，路頭不參差。
                </div>
                
                <div class="paragraph">
                    終始一敬入，絕無傲岸私。
                </div>
                
                <div class="paragraph">
                    驅車萬里道，最謹發軔時。
                </div>
                
                <div class="paragraph">
                    豪釐稍有差，千里謬莫追。
                </div>
                
                <div class="paragraph">
                    志學錯所學，從心竟相違。
                </div>
                
                <div class="paragraph">
                    知止失所止，能得之者希。
                </div>
                
                <div class="paragraph">
                    康莊大通衢，無用徑捷窺。
                </div>
                
                <div class="paragraph">
                    章韶大雅音，不必轉調吹。
                </div>
                
                <div class="paragraph">
                    美璞要成器，切戒浪琢鎚。
                </div>
                
                <div class="paragraph">
                    良苗善保養，粢盛方可期。
                </div>
                
                <div class="paragraph">
                    惜茲少壯力，正宜自鞭治。
                </div>
                
                <div class="paragraph">
                    一一務下學，俛焉日孜孜。
                </div>
                
                <div class="paragraph">
                    聖門縝密功，不容漏毫絲。
                </div>
                
                <div class="paragraph">
                    真積中欠缺，虛勞外奔馳。
                </div>
                
                <div class="paragraph">
                    雜乎其胸臆，决墮狂與癡。
                </div>
                
                <div class="paragraph">
                    不爲子行喜，抑爲子行悲。
                </div>
                
                <div class="paragraph">
                    子既扣我門，吾何吝子醫。
                </div>
                
                <div class="paragraph">
                    不覺寫肝肺，有此諄諄詞。
                </div>
                
                <div class="paragraph">
                    此理無强聒，姑以誠吾思。
                </div>
                
                <div class="paragraph">
                    於乎王氏子，念我謹所之。
                </div>
                
        </div>
    </div>
</body>

</html>