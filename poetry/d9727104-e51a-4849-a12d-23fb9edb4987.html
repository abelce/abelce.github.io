<!DOCTYPE html>
<html>

<head>
    <title>
        送庸齋赴召
    </title>
    <meta name="keywords" content="送庸齋赴召 -- 高斯得">
    <meta name="description" content="送庸齋赴召 -- 高斯得">
    <meta property="og:title" content="送庸齋赴召">
    <meta property="og:url" content="https://vwood.xyz/poetry/d9727104-e51a-4849-a12d-23fb9edb4987.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送庸齋赴召
        </h2>
        <div class="author"><a href="/author/8d87cbb9-dde0-44e3-addf-4560b2f0655d.html" title="高斯得" target="_blank">
                高斯得
            </a> (宋)
        </div>
        <div class="paragraphs">
            
                <div class="paragraph">
                    宗臣一去今三年，玉堂詔許還坡仙。
                </div>
                
                <div class="paragraph">
                    黨魁久屈再徵用，識與不識皆歡顔。
                </div>
                
                <div class="paragraph">
                    先生出處固有道，諸公進說徒啾喧。
                </div>
                
                <div class="paragraph">
                    或云時事正孔棘，百萬生靈皆倒懸。
                </div>
                
                <div class="paragraph">
                    公卿唯阿固權位，閹戚盤互拏金錢。
                </div>
                
                <div class="paragraph">
                    三垂蹙蹙迫軍壘，萬口嗸嗸愁實田。
                </div>
                
                <div class="paragraph">
                    南交黠寇謀斡腹，東海逆雛方聚船。
                </div>
                
                <div class="paragraph">
                    奈何揖遜救焚溺，同姓體國寧其然。
                </div>
                
                <div class="paragraph">
                    或云大老世模楷，晚節要同金石堅。
                </div>
                
                <div class="paragraph">
                    不聞鳴犢反潛聖，况復白駒遺衆賢。
                </div>
                
                <div class="paragraph">
                    濟川必待烝徒楫，傾否亦資茅茹連。
                </div>
                
                <div class="paragraph">
                    試看醉翁門下士，當今誰者居清聯。
                </div>
                
                <div class="paragraph">
                    角巾支杖亟還里，覽輝翔集毋輕前。
                </div>
                
                <div class="paragraph">
                    我當靜慮爲折衷，咄此二議何其偏。
                </div>
                
                <div class="paragraph">
                    卦爻時義各有當，聖賢出處無非天。
                </div>
                
                <div class="paragraph">
                    五真應二泰可致，四不求初屯豈亨。
                </div>
                
                <div class="paragraph">
                    要知君相誠與否，卓識諒已窮幾先。
                </div>
                
                <div class="paragraph">
                    苟能舉國聽夫子，雖不俟駕何尤焉。
                </div>
                
                <div class="paragraph">
                    嚴風吹衣落閩土，幸與盟主相周旋。
                </div>
                
                <div class="paragraph">
                    酒邊抵掌談世事，愛君憂國固拳拳。
                </div>
                
                <div class="paragraph">
                    鴻飛遵渚望不及，中夜起坐徒煩煎。
                </div>
                
                <div class="paragraph">
                    心乎愛矣思有助，斐然狂簡成茲篇。
                </div>
                
        </div>
    </div>
</body>

</html>