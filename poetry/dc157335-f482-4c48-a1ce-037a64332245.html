<!DOCTYPE html>
<html>

<head>
    <title>
        哭渭夫二兄
    </title>
    <meta name="keywords" content="哭渭夫二兄 -- 鄭獬">
    <meta name="description" content="哭渭夫二兄 -- 鄭獬">
    <meta property="og:title" content="哭渭夫二兄">
    <meta property="og:url" content="https://vwood.xyz/poetry/dc157335-f482-4c48-a1ce-037a64332245.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            哭渭夫二兄
        </h2>
        <div class="author"><a href="/author/6f33ae1a-c4e4-4e79-ad4e-9c56d43c150e.html" title="鄭獬" target="_blank">
                鄭獬
            </a> (宋)
        </div>
        <div class="paragraphs">
            
                <div class="paragraph">
                    生平抱直氣，鬼神不敢干。
                </div>
                
                <div class="paragraph">
                    乃從異物化，使我涕泗瀾。
                </div>
                
                <div class="paragraph">
                    昔之初拜兄，申申從太原。
                </div>
                
                <div class="paragraph">
                    府公頗好事，鑿地種琅玕。
                </div>
                
                <div class="paragraph">
                    築學百餘室，吾徒得所盤。
                </div>
                
                <div class="paragraph">
                    嘈嘈誦古書，鄰家嫌聒煩。
                </div>
                
                <div class="paragraph">
                    間日課辭章，據義相譏彈。
                </div>
                
                <div class="paragraph">
                    兄時處乎中，竦竦如長竿。
                </div>
                
                <div class="paragraph">
                    負氣頗剛簡，未嘗媚語言。
                </div>
                
                <div class="paragraph">
                    與衆不相合，節角難爲刓。
                </div>
                
                <div class="paragraph">
                    而獨顧我喜，謂如椒在蘭。
                </div>
                
                <div class="paragraph">
                    璞玉逢礪石，圭璧不爲難。
                </div>
                
                <div class="paragraph">
                    離合雖屢更，於義則相完。
                </div>
                
                <div class="paragraph">
                    應舉來京師，羈旅誰爲歡。
                </div>
                
                <div class="paragraph">
                    投篋寄兄舍，乃同在家安。
                </div>
                
                <div class="paragraph">
                    我常劇醉歸，吐嘔几席間。
                </div>
                
                <div class="paragraph">
                    獨兄在我旁，撫眎夜不眠。
                </div>
                
                <div class="paragraph">
                    雖非共飽乳，此意何疏親。
                </div>
                
                <div class="paragraph">
                    向雖聞兄病，已云不能餐。
                </div>
                
                <div class="paragraph">
                    日唯飲醇酒，無乃酒爲患。
                </div>
                
                <div class="paragraph">
                    昨暮得報書，遂死不復還。
                </div>
                
                <div class="paragraph">
                    擲書一痛哭，痛甚連心肝。
                </div>
                
                <div class="paragraph">
                    恨我有此身，不生雙羽翰。
                </div>
                
                <div class="paragraph">
                    摶風一飛去，瀝酒哭其棺。
                </div>
                
                <div class="paragraph">
                    起坐空嘆泣，腷臆何由寬。
                </div>
                
                <div class="paragraph">
                    攬筆作此詩，顛倒不成篇。
                </div>
                
                <div class="paragraph">
                    焚之寄地下，兄乎其來觀。
                </div>
                
        </div>
    </div>
</body>

</html>