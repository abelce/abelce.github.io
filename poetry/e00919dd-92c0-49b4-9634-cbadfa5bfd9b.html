<!DOCTYPE html>
<html>

<head>
    <title>
        酬桐廬知縣刁衎歌
    </title>
    <meta name="keywords" content="酬桐廬知縣刁衎歌 -- 田錫">
    <meta name="description" content="酬桐廬知縣刁衎歌 -- 田錫">
    <meta property="og:title" content="酬桐廬知縣刁衎歌">
    <meta property="og:url" content="https://vwood.xyz/poetry/e00919dd-92c0-49b4-9634-cbadfa5bfd9b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            酬桐廬知縣刁衎歌
        </h2>
        <div class="author"><a href="/author/644a0605-b46e-402b-8a59-5f786258e386.html" title="田錫" target="_blank">
                田錫
            </a> (宋)
        </div>
        <div class="paragraphs">
            
                <div class="paragraph">
                    詔守江西新定郡，二年撫俗誰相問。
                </div>
                
                <div class="paragraph">
                    白浪青山繞郡城，卧理煙霞稱嘉遯。
                </div>
                
                <div class="paragraph">
                    帝鄉迢迢天一涯，子牟戀闕人不知。
                </div>
                
                <div class="paragraph">
                    慷慨情懷何企慕，宋璟政事杜牧詩。
                </div>
                
                <div class="paragraph">
                    六縣萬家人輯睦，魚鹽利人茶貨足。
                </div>
                
                <div class="paragraph">
                    公家事簡案牘稀，芳草疏籬映空獄。
                </div>
                
                <div class="paragraph">
                    楊柳湖邊觀釣魚，芙蓉池上靜看書。
                </div>
                
                <div class="paragraph">
                    優游天爵浩然性，貴如三入承明廬。
                </div>
                
                <div class="paragraph">
                    靖節先生來訪我，欣然延入皇堂坐。
                </div>
                
                <div class="paragraph">
                    歛襟欲坐先發言，捧出尺書雙袖間。
                </div>
                
                <div class="paragraph">
                    七軸好詞同跪授，儒雅禮豐情意厚。
                </div>
                
                <div class="paragraph">
                    主人識鑒非延陵，金石何煩榮固陋。
                </div>
                
                <div class="paragraph">
                    且置瓊瑶未暇看，高談如綺有餘歡。
                </div>
                
                <div class="paragraph">
                    黄鸝百囀天欲暮，客去斜陽已半軒。
                </div>
                
                <div class="paragraph">
                    焚香道院無人到，風花拂几收真誥。
                </div>
                
                <div class="paragraph">
                    却取文編一一看，南朝體制多淵奧。
                </div>
                
                <div class="paragraph">
                    兩軸七字五字詩，珠貫纍纍樂府詞。
                </div>
                
                <div class="paragraph">
                    古於禪月畫羅漢，麗於范蠡進西施。
                </div>
                
                <div class="paragraph">
                    議論精微窮理窟，賦詠升高能體物。
                </div>
                
                <div class="paragraph">
                    一篇序送周子通，飄飄思若翻冥鴻。
                </div>
                
                <div class="paragraph">
                    自有滄浪高尚志，因人命筆生詞鋒。
                </div>
                
                <div class="paragraph">
                    嘗聞水國清輝殿，曾事吳王侍文宴。
                </div>
                
                <div class="paragraph">
                    田園未遂歸去來，嚴子臺邊知一縣。
                </div>
                
                <div class="paragraph">
                    古人窮則善一身，達則惠澤如陽春。
                </div>
                
                <div class="paragraph">
                    一邑生靈如受賜，何須兼濟方爲貴。
                </div>
                
                <div class="paragraph">
                    金門吏隠能安身，何必棄官爲逸人。
                </div>
                
                <div class="paragraph">
                    桐廬山水幸堪賞，歌詩酬唱且相親。
                </div>
                
        </div>
    </div>
</body>

</html>