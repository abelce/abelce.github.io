<!DOCTYPE html>
<html>

<head>
    <title>
        相之季共各携李伯時畫軸見過分韻得人字
    </title>
    <meta name="keywords" content="相之季共各携李伯時畫軸見過分韻得人字 -- 周紫芝">
    <meta name="description" content="相之季共各携李伯時畫軸見過分韻得人字 -- 周紫芝">
    <meta property="og:title" content="相之季共各携李伯時畫軸見過分韻得人字">
    <meta property="og:url" content="https://vwood.xyz/poetry/0c07866d-5e2a-4f26-9a28-c3de5ea6cfd2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            相之季共各携李伯時畫軸見過分韻得人字
        </h2>
        <div class="author"><a href="/author/5a905930-6e1e-420c-b1be-adafde041f09.html" title="周紫芝" target="_blank">
                周紫芝
            </a> (宋)
        </div>
        <div class="paragraphs">
            
                <div class="paragraph">
                    人生不相知，白頭反如新。
                </div>
                
                <div class="paragraph">
                    知心不在久，覿面還成親。
                </div>
                
                <div class="paragraph">
                    况我五安師，二妙俱可人。
                </div>
                
                <div class="paragraph">
                    元龍百尺樓，人物誰與鄰。
                </div>
                
                <div class="paragraph">
                    風流小安豐，玉樹高嶙峋。
                </div>
                
                <div class="paragraph">
                    聯翩兩竹輿，訪我南坡春。
                </div>
                
                <div class="paragraph">
                    遂遣小叔雅，娛此照坐賓。
                </div>
                
                <div class="paragraph">
                    王春三月雨，浸浸如遊塵。
                </div>
                
                <div class="paragraph">
                    是日天爲喜，霽色明清晨。
                </div>
                
                <div class="paragraph">
                    各携古錦囊，共出畫苑珍。
                </div>
                
                <div class="paragraph">
                    太邱重千載，高標澹風神。
                </div>
                
                <div class="paragraph">
                    丹鉛表丘壑，制度殊冠巾。
                </div>
                
                <div class="paragraph">
                    淵明擷秋菊，醉面玉色勻。
                </div>
                
                <div class="paragraph">
                    龍眠賦遠遊，濯髪天池濱。
                </div>
                
                <div class="paragraph">
                    二老不並世，異世真同論。
                </div>
                
                <div class="paragraph">
                    當年天廄馬，調御皆服馴。
                </div>
                
                <div class="paragraph">
                    絕域來象龍，地行俱麒麟。
                </div>
                
                <div class="paragraph">
                    老眼閲神駿，摩挲得逡巡。
                </div>
                
                <div class="paragraph">
                    客意亦復悦，領我杯中醇。
                </div>
                
                <div class="paragraph">
                    尚苦江夏帖，入我幽夢頻。
                </div>
                
                <div class="paragraph">
                    倒篋倘有意，叩門君勿嗔。
                </div>
                
        </div>
    </div>
</body>

</html>