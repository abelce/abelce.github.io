<!DOCTYPE html>
<html>

<head>
    <title>
        賦運使張大監道州石山以張詩平地風瀾險於水此心鐵石聽之天爲韻
    </title>
    <meta name="keywords" content="賦運使張大監道州石山以張詩平地風瀾險於水此心鐵石聽之天爲韻 -- 項安世">
    <meta name="description" content="賦運使張大監道州石山以張詩平地風瀾險於水此心鐵石聽之天爲韻 -- 項安世">
    <meta property="og:title" content="賦運使張大監道州石山以張詩平地風瀾險於水此心鐵石聽之天爲韻">
    <meta property="og:url" content="https://vwood.xyz/poetry/39219e31-1862-4316-8b21-e98cca8ad0f2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            賦運使張大監道州石山以張詩平地風瀾險於水此心鐵石聽之天爲韻
        </h2>
        <div class="author"><a href="/author/234347c6-273c-49cc-a480-ab3e6273d0bd.html" title="項安世" target="_blank">
                項安世
            </a> (宋)
        </div>
        <div class="paragraphs">
            
                <div class="paragraph">
                    枚回洲邊春水生，日光照縠波文平。
                </div>
                
                <div class="paragraph">
                    繡衣使者何世上，綵舟喚客論交情。
                </div>
                
                <div class="paragraph">
                    平生擇交不擇利，俗子紛紛卧之地。
                </div>
                
                <div class="paragraph">
                    少年所識惟石君，晚歲相從不相棄。
                </div>
                
                <div class="paragraph">
                    一官到處西復東，悲歡得失無不同。
                </div>
                
                <div class="paragraph">
                    誰云我州大如斗，中有千岩萬壑含松風。
                </div>
                
                <div class="paragraph">
                    邇來所得尤艱難，人力不到天爲剜。
                </div>
                
                <div class="paragraph">
                    幽尋五嶺犯炎霧，裹送萬里穿狂瀾。
                </div>
                
                <div class="paragraph">
                    十夫舁前一夫洗，落盡煨塵見雲巘。
                </div>
                
                <div class="paragraph">
                    回首笑向道州守，此解未如人世險。
                </div>
                
                <div class="paragraph">
                    頭顱已過羊腸車，不用更通丞相書。
                </div>
                
                <div class="paragraph">
                    老來得此萬事足，摩挲蒼璧相倚於。
                </div>
                
                <div class="paragraph">
                    玉簾嶄嶄何齒齒，質堅德重不可徙。
                </div>
                
                <div class="paragraph">
                    要鎸𡊢口方玉池，更酌西嶺玻璃水。
                </div>
                
                <div class="paragraph">
                    小却盛之數畝園，日夕與之同卧起。
                </div>
                
                <div class="paragraph">
                    客來莫怪我自憐，老子心情正如此。
                </div>
                
                <div class="paragraph">
                    大山嵯峨勢千尋，小山左右羅瑶簪。
                </div>
                
                <div class="paragraph">
                    坡陀峭立各有態，面目雖異同肝心。
                </div>
                
                <div class="paragraph">
                    叩之其聲清以越，如磬之石鐘之鐵。
                </div>
                
                <div class="paragraph">
                    怕令去作清廟器，潜向江頭□□□。
                </div>
                
                <div class="paragraph">
                    江頭之月今幾年，慣見東西南北客。
                </div>
                
                <div class="paragraph">
                    凜然相對各無慙，惟此主人伴此石。
                </div>
                
                <div class="paragraph">
                    主人說法石解應，夜深哦詩使之聽。
                </div>
                
                <div class="paragraph">
                    垠崖劃斷聲雷硍，有語盤空如此硬。
                </div>
                
                <div class="paragraph">
                    與人說石仍說詩，世間此樂誰得之。
                </div>
                
                <div class="paragraph">
                    故人往往解此意，贈以飛瀑和天池。
                </div>
                
                <div class="paragraph">
                    三君相視俱悠然，主人之樂無窮年。
                </div>
                
                <div class="paragraph">
                    只愁清廟要鐘磬，早晚捉去調鈞天。
                </div>
                
        </div>
    </div>
</body>

</html>