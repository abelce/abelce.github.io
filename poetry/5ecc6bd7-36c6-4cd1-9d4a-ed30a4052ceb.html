<!DOCTYPE html>
<html>

<head>
    <title>
        錢君倚示詩有歸吳之興爲詩三十二韻以贈
    </title>
    <meta name="keywords" content="錢君倚示詩有歸吳之興爲詩三十二韻以贈 -- 司馬光">
    <meta name="description" content="錢君倚示詩有歸吳之興爲詩三十二韻以贈 -- 司馬光">
    <meta property="og:title" content="錢君倚示詩有歸吳之興爲詩三十二韻以贈">
    <meta property="og:url" content="https://vwood.xyz/poetry/5ecc6bd7-36c6-4cd1-9d4a-ed30a4052ceb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            錢君倚示詩有歸吳之興爲詩三十二韻以贈
        </h2>
        <div class="author"><a href="/author/e7cd3b97-b259-4dea-939b-8e289db353ca.html" title="司馬光" target="_blank">
                司馬光
            </a> (宋)
        </div>
        <div class="paragraphs">
            
                <div class="paragraph">
                    吳越爲君土，崤函是我家。
                </div>
                
                <div class="paragraph">
                    濯纓從吏事，傾蓋聚京華。
                </div>
                
                <div class="paragraph">
                    奕世交朋重，同僚分誼加。
                </div>
                
                <div class="paragraph">
                    聲光嘗耳剽，臭味辱肩差。
                </div>
                
                <div class="paragraph">
                    選士參縣石，烝髦應椓罝。
                </div>
                
                <div class="paragraph">
                    帝畿圍日月，蓬堵積煙霞。
                </div>
                
                <div class="paragraph">
                    咨訪傾肝膽，推褒借齒牙。
                </div>
                
                <div class="paragraph">
                    後來慚瓦礫，旁倚愧蒹葭。
                </div>
                
                <div class="paragraph">
                    談論寥天一，詼諧老柏槎。
                </div>
                
                <div class="paragraph">
                    虚舟坦莫逆，璞玉瑩無瑕。
                </div>
                
                <div class="paragraph">
                    信美陪遊衍，胡爲起咄嗟。
                </div>
                
                <div class="paragraph">
                    勞歌盡鄉思，旅夢各天涯。
                </div>
                
                <div class="paragraph">
                    誠厭簪紳累，難堪獄訟譁。
                </div>
                
                <div class="paragraph">
                    缿筩朝插蝟，貫索暮如麻。
                </div>
                
                <div class="paragraph">
                    霢霂霑朝服，蜩螗沸尹衙。
                </div>
                
                <div class="paragraph">
                    宿姦牢窟宅，弊俗費鞭撾。
                </div>
                
                <div class="paragraph">
                    鮆鱠思吹絮，羊羮憶卧沙。
                </div>
                
                <div class="paragraph">
                    梅林連雨熟，梨味得霜佳。
                </div>
                
                <div class="paragraph">
                    秋色城臨水，春風路入花。
                </div>
                
                <div class="paragraph">
                    稻肥初斷蟹，桑密不通鴉。
                </div>
                
                <div class="paragraph">
                    蹙衂浮盤芡，鈎聯卧壠瓜。
                </div>
                
                <div class="paragraph">
                    江蓴半卷葉，石蕨乍舒芽。
                </div>
                
                <div class="paragraph">
                    風物隨鄉樂，山川苦道遐。
                </div>
                
                <div class="paragraph">
                    若人才有裕，修已德無邪。
                </div>
                
                <div class="paragraph">
                    正恐臨髖髀，安能捨鏌鎁。
                </div>
                
                <div class="paragraph">
                    怒飛期寖逼，肥遯迹猶賖。
                </div>
                
                <div class="paragraph">
                    不比溝中木，微同井底蛙。
                </div>
                
                <div class="paragraph">
                    果能真引去，誰復強邀遮。
                </div>
                
                <div class="paragraph">
                    旋結蝸牛舍，還乘下澤車。
                </div>
                
                <div class="paragraph">
                    閉門常反拒，醉幘任欹斜。
                </div>
                
                <div class="paragraph">
                    林野遊如鹿，泥塗蟄似蛇。
                </div>
                
                <div class="paragraph">
                    故人時記憶，陽羨致新茶。
                </div>
                
        </div>
    </div>
</body>

</html>