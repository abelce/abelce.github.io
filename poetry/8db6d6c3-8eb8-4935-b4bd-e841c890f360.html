<!DOCTYPE html>
<html>

<head>
    <title>
        感興簡歐陽仲純兄弟
    </title>
    <meta name="keywords" content="感興簡歐陽仲純兄弟 -- 畢仲游">
    <meta name="description" content="感興簡歐陽仲純兄弟 -- 畢仲游">
    <meta property="og:title" content="感興簡歐陽仲純兄弟">
    <meta property="og:url" content="https://vwood.xyz/poetry/8db6d6c3-8eb8-4935-b4bd-e841c890f360.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            感興簡歐陽仲純兄弟
        </h2>
        <div class="author"><a href="/author/6f571100-b004-4f86-a777-19e65b6cb306.html" title="畢仲游" target="_blank">
                畢仲游
            </a> (宋)
        </div>
        <div class="paragraphs">
            
                <div class="paragraph">
                    昔我來潁州，繫馬西湖濱。
                </div>
                
                <div class="paragraph">
                    潁州絕褊小，所愛民心淳。
                </div>
                
                <div class="paragraph">
                    中間入南國，八載寄壽春。
                </div>
                
                <div class="paragraph">
                    去潁無十舍，土風已頑羣。
                </div>
                
                <div class="paragraph">
                    從茲重所處，不敢擇要津。
                </div>
                
                <div class="paragraph">
                    遷徙雖未固，常願爲潁民。
                </div>
                
                <div class="paragraph">
                    今者伯氏來，得官邑相鄰。
                </div>
                
                <div class="paragraph">
                    民愚少鬭訟，所訊由饑貧。
                </div>
                
                <div class="paragraph">
                    吏戇不識字，况復能舞文。
                </div>
                
                <div class="paragraph">
                    惟有租與貸，未免勞躬親。
                </div>
                
                <div class="paragraph">
                    而我無官事，獨得頤精神。
                </div>
                
                <div class="paragraph">
                    日高偃空房，睡足方欠伸。
                </div>
                
                <div class="paragraph">
                    日暮近燈燭，誦書忘冠巾。
                </div>
                
                <div class="paragraph">
                    懶來起復坐，自在如閒雲。
                </div>
                
                <div class="paragraph">
                    憶昨遊京師，交友千百羣。
                </div>
                
                <div class="paragraph">
                    賢否未可辨，正直惟仲純。
                </div>
                
                <div class="paragraph">
                    仲純年始壯，氣概雄三軍。
                </div>
                
                <div class="paragraph">
                    文章不待學，下筆如千鈞。
                </div>
                
                <div class="paragraph">
                    飲酒或一醉，萬物如埃塵。
                </div>
                
                <div class="paragraph">
                    近過潁州見，顔色彌清醇。
                </div>
                
                <div class="paragraph">
                    兄弟亦相遇，磊落皆奇人。
                </div>
                
                <div class="paragraph">
                    邀我上書堂，爲我拂素茵。
                </div>
                
                <div class="paragraph">
                    呼奴正大案，食飲羅甘辛。
                </div>
                
                <div class="paragraph">
                    論議不惜口，彼此從天真。
                </div>
                
                <div class="paragraph">
                    夜川月色黑，笑語猶相聞。
                </div>
                
                <div class="paragraph">
                    丈夫各有志，大者思經綸。
                </div>
                
                <div class="paragraph">
                    其志苟未得，不如安其身。
                </div>
                
                <div class="paragraph">
                    何時買鋤犁，耕鑿潁水垠。
                </div>
                
                <div class="paragraph">
                    潁鯉如可釣，持竿就漪淪。
                </div>
                
                <div class="paragraph">
                    相逢俟頭白，不復思淮瀕。
                </div>
                
        </div>
    </div>
</body>

</html>