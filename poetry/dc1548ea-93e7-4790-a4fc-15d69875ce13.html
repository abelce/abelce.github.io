<!DOCTYPE html>
<html>

<head>
    <title>
        上章帥侍郎  其二
    </title>
    <meta name="keywords" content="上章帥侍郎  其二 -- 沈繼祖">
    <meta name="description" content="上章帥侍郎  其二 -- 沈繼祖">
    <meta property="og:title" content="上章帥侍郎  其二">
    <meta property="og:url" content="https://vwood.xyz/poetry/dc1548ea-93e7-4790-a4fc-15d69875ce13.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上章帥侍郎  其二
        </h2>
        <div class="author"><a href="/author/346b7d38-95c2-4d69-b40f-dce283d099a5.html" title="沈繼祖" target="_blank">
                沈繼祖
            </a> (宋)
        </div>
        <div class="paragraphs">
            
                <div class="paragraph">
                    壽皇燕翼貽孫謀，寘公從橐良有以。
                </div>
                
                <div class="paragraph">
                    龍蟠虎踞帝王都，居守重任不輕畀。
                </div>
                
                <div class="paragraph">
                    神州陸沉五終星，有讎未復己三世。
                </div>
                
                <div class="paragraph">
                    經營江表誠急先，移鎮上流實隆委。
                </div>
                
                <div class="paragraph">
                    議和但苟朝夕安，歲輸金繒殊未已。
                </div>
                
                <div class="paragraph">
                    無事坐養百萬師，所慮民貧財益匱。
                </div>
                
                <div class="paragraph">
                    胡雛何知蓄狂謀，天其啟我或在此。
                </div>
                
                <div class="paragraph">
                    荆州昔號用武國，曹瞞落筆驚劉備。
                </div>
                
                <div class="paragraph">
                    况今吳蜀勢連衡，乘時振槁悉披靡。
                </div>
                
                <div class="paragraph">
                    料人當要知料己，上策由來當自治。
                </div>
                
                <div class="paragraph">
                    實邊至計耕與桑，祖逖未可成敗議。
                </div>
                
                <div class="paragraph">
                    祖宗德澤在遺黎，中原自有壺漿至。
                </div>
                
                <div class="paragraph">
                    我公恩信結人深，豈獨長城賢萬里。
                </div>
                
                <div class="paragraph">
                    嘗聞機會不容髮，尚父宵征奚暇寐。
                </div>
                
                <div class="paragraph">
                    諸葛手握將相權，願改吾短不自恃。
                </div>
                
                <div class="paragraph">
                    其心休休能有容，即是古人勳業地。
                </div>
                
                <div class="paragraph">
                    往時韓富屢守藩，以養威望須歷試。
                </div>
                
                <div class="paragraph">
                    一旦大用無間言，列聖用人有深意。
                </div>
                
                <div class="paragraph">
                    雖然五大不在邊，端委面槐乃公位。
                </div>
                
                <div class="paragraph">
                    玄齡如晦不言功，持效於君兼衆美。
                </div>
                
                <div class="paragraph">
                    大江之西有癯儒，半生混迹漁樵裏。
                </div>
                
                <div class="paragraph">
                    兵書一篋老無功，耿耿但餘憂國淚。
                </div>
                
                <div class="paragraph">
                    一官漫仕不療饑，五斗折腰安敢恥。
                </div>
                
                <div class="paragraph">
                    沮漳時倚仲宣樓，往事成塵誰復紀。
                </div>
                
                <div class="paragraph">
                    此生幸識元紫芝，今爲晏御尤自喜。
                </div>
                
                <div class="paragraph">
                    馮驩欲歌歸來乎，繞朝有策不用耳。
                </div>
                
                <div class="paragraph">
                    函關請封一丸泥，贊普可招尺書紙。
                </div>
                
                <div class="paragraph">
                    我思古人不可見，空對孤燈慕青史。
                </div>
                
                <div class="paragraph">
                    公能挈之於沉淵，猶擬楯墨書檄字。
                </div>
                
                <div class="paragraph">
                    舉似孫郎帳下兒，或能道人意中事。
                </div>
                
        </div>
    </div>
</body>

</html>