<!DOCTYPE html>
<html>

<head>
    <title>
        安道登茂材異等科
    </title>
    <meta name="keywords" content="安道登茂材異等科 -- 石介">
    <meta name="description" content="安道登茂材異等科 -- 石介">
    <meta property="og:title" content="安道登茂材異等科">
    <meta property="og:url" content="https://vwood.xyz/poetry/4248dd5c-74ee-4866-9186-118313cce587.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            安道登茂材異等科
        </h2>
        <div class="author"><a href="/author/37834b2d-5409-44b5-bb01-a8913d239403.html" title="石介" target="_blank">
                石介
            </a> (宋)
        </div>
        <div class="paragraphs">
            
                <div class="paragraph">
                    嘗言春官氏，設官何齷齪。
                </div>
                
                <div class="paragraph">
                    屑屑取於人，辭賦爲程約。
                </div>
                
                <div class="paragraph">
                    一字競新奇，四聲分清濁。
                </div>
                
                <div class="paragraph">
                    矯矯遷雄才，動爲對偶縛。
                </div>
                
                <div class="paragraph">
                    恢恢晁董策，亦遭聲病落。
                </div>
                
                <div class="paragraph">
                    每歲棘籬上，所得多浮薄。
                </div>
                
                <div class="paragraph">
                    嗟哉浮薄流，不知王霸略。
                </div>
                
                <div class="paragraph">
                    六經掛東壁，三史束高閣。
                </div>
                
                <div class="paragraph">
                    瑣瑣事雕篆，區區衍述作。
                </div>
                
                <div class="paragraph">
                    隨行登一第，謂身翥寥廓。
                </div>
                
                <div class="paragraph">
                    趨衆得一官，謂身縻好爵。
                </div>
                
                <div class="paragraph">
                    栖栖咫尺地，燕雀假安託。
                </div>
                
                <div class="paragraph">
                    汲汲五斗米，鴈鶩資飲啄。
                </div>
                
                <div class="paragraph">
                    壯哉張安道，少懷夫子學。
                </div>
                
                <div class="paragraph">
                    三就禮部試，不肯露頭角。
                </div>
                
                <div class="paragraph">
                    恥用衆人遇，羞將一賦較。
                </div>
                
                <div class="paragraph">
                    甘心搨翼歸，志懷本卓犖。
                </div>
                
                <div class="paragraph">
                    三賢文章師，儒林推先覺。
                </div>
                
                <div class="paragraph">
                    百鳥聲喈喈，獨能辨鸑鷟。
                </div>
                
                <div class="paragraph">
                    玉石方混混，獨能識至璞。
                </div>
                
                <div class="paragraph">
                    薦之于天子，此材堪輪桷。
                </div>
                
                <div class="paragraph">
                    遂得望清光，三接近帷幄。
                </div>
                
                <div class="paragraph">
                    僚友視萬乘，器宇誠嶽嶽。
                </div>
                
                <div class="paragraph">
                    願乞數刻景，古今可揚榷。
                </div>
                
                <div class="paragraph">
                    縱橫三千言，得雋如奪矟。
                </div>
                
                <div class="paragraph">
                    上下馳皇王，周旋騁禮樂。
                </div>
                
                <div class="paragraph">
                    遠推災異源，上究星文錯。
                </div>
                
                <div class="paragraph">
                    直言補王闕，危論針民瘼。
                </div>
                
                <div class="paragraph">
                    天子覽其奏，嘉賞爲嗟愕。
                </div>
                
                <div class="paragraph">
                    既歎相見晚，且言同時樂。
                </div>
                
                <div class="paragraph">
                    一命校祕書，恩澤優且渥。
                </div>
                
                <div class="paragraph">
                    追惜漢武世，仲舒道磽确。
                </div>
                
                <div class="paragraph">
                    再念文宗朝，劉蕡命蹇剝。
                </div>
                
                <div class="paragraph">
                    有才無其時，徒抱此誠慤。
                </div>
                
                <div class="paragraph">
                    吾君嗣丕基，百王慙景鑠。
                </div>
                
                <div class="paragraph">
                    萬物蒙休嘉，四夷奉正朔。
                </div>
                
                <div class="paragraph">
                    賢良得其時，才命不相虐。
                </div>
                
                <div class="paragraph">
                    一謁乃大遇，君臣無隔膜。
                </div>
                
                <div class="paragraph">
                    我賀吾君明，取士得英卓。
                </div>
                
                <div class="paragraph">
                    我賀吾道行，逢時不踸踔。
                </div>
                
                <div class="paragraph">
                    行顧入廊廟，鈞軸在掌握。
                </div>
                
                <div class="paragraph">
                    上使斯文淳，下使斯民樸。
                </div>
                
                <div class="paragraph">
                    五帝從何追，三王豈爲邈。
                </div>
                
        </div>
    </div>
</body>

</html>