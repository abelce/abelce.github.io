<!DOCTYPE html>
<html>

<head>
    <title>
        和答孫推官久病新起見過
    </title>
    <meta name="keywords" content="和答孫推官久病新起見過 -- 蔡襄">
    <meta name="description" content="和答孫推官久病新起見過 -- 蔡襄">
    <meta property="og:title" content="和答孫推官久病新起見過">
    <meta property="og:url" content="https://vwood.xyz/poetry/128669b8-13ef-4eb3-898d-b13ddcf57630.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和答孫推官久病新起見過
        </h2>
        <div class="author"><a href="/author/224ff600-c809-496a-b7d8-2ed989a9b431.html" title="蔡襄" target="_blank">
                蔡襄
            </a> (宋)
        </div>
        <div class="paragraphs">
            
                <div class="paragraph">
                    去年大暑過京口，唯子見過牛馬走。
                </div>
                
                <div class="paragraph">
                    氣溫貌古風骨粹，如入魏國逢軻叟。
                </div>
                
                <div class="paragraph">
                    前趨王事難少留，兀若洪鐘未遑扣。
                </div>
                
                <div class="paragraph">
                    窮秋忽聞感疾恙，鬭蟻入牀揚左肘。
                </div>
                
                <div class="paragraph">
                    天生賢者固有待，豈得數奇而不偶。
                </div>
                
                <div class="paragraph">
                    勿藥之喜既和平，大肉快噉飲幾斗。
                </div>
                
                <div class="paragraph">
                    神明復還方寸靜，萬卷舊書仍次部。
                </div>
                
                <div class="paragraph">
                    新年於已無職事，雖欲耕田不盈畝。
                </div>
                
                <div class="paragraph">
                    輕舟將覽吳中春，獨信檣烏沿霞藪。
                </div>
                
                <div class="paragraph">
                    知子玉趾遠臨訪，倒屣出迎唯恐後。
                </div>
                
                <div class="paragraph">
                    山堂永日接言詞，楚萍色味兩俱剖。
                </div>
                
                <div class="paragraph">
                    自云君命入巖幽，顧此一身縈組綬。
                </div>
                
                <div class="paragraph">
                    病軀未堪事刀筆，野性如何屈杞柳。
                </div>
                
                <div class="paragraph">
                    寧甘貧薄且晦處，終歲窮經徒皓首。
                </div>
                
                <div class="paragraph">
                    陶家埏埴以爲器，其大如甕小如缶。
                </div>
                
                <div class="paragraph">
                    昔人知命斯上通，動靜以時隨所有。
                </div>
                
                <div class="paragraph">
                    我聞子論心惻惻，儻或祭天必薪槱。
                </div>
                
                <div class="paragraph">
                    大篇短韻時見投，開霽清暘穿戶牖。
                </div>
                
                <div class="paragraph">
                    强抽鄙意答長歌，脂澤陋滋容益醜。
                </div>
                
                <div class="paragraph">
                    錢塘風物湖山好，與子相從頻載酒。
                </div>
                
                <div class="paragraph">
                    一水汪灣暮日浴，千巖轉側朝雲嘔。
                </div>
                
                <div class="paragraph">
                    放懷方外聊自適，舉杯相屬起爲壽。
                </div>
                
                <div class="paragraph">
                    美哉此樂世難得，勿話歸期論子丑。
                </div>
                
        </div>
    </div>
</body>

</html>