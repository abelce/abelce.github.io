<!DOCTYPE html>
<html>

<head>
    <title>
        晚景遊泛懷友詩
    </title>
    <meta name="keywords" content="晚景遊泛懷友詩 -- 蕭鈞">
    <meta name="description" content="晚景遊泛懷友詩 -- 蕭鈞">
    <meta property="og:title" content="晚景遊泛懷友詩">
    <meta property="og:url" content="https://vwood.xyz/poetry/7800020f-272b-4262-b5cf-9220c95a3ee4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            晚景遊泛懷友詩
        </h2>
        <div class="author"><a href="/author/355d9e81-3410-4295-9a01-a20b255f34d0.html" title="蕭鈞" target="_blank">
                蕭鈞
            </a> (唐)
        </div>
        <div class="paragraphs">
            
                <div class="paragraph">
                    龍門（丁誤作「開」）依御溝，鳳轄轉芳洲。
                </div>
                
                <div class="paragraph">
                    雲峰初辨（《御覽》作「辯」）夏，麥氣早迎秋。
                </div>
                
                <div class="paragraph">
                    山翠餘煙積，川平晚照收。
                </div>
                
                <div class="paragraph">
                    浪隨文鷁轉，渡（《御覽》作「波」）逐彩鴛浮。
                </div>
                
                <div class="paragraph">
                    風花輕未落（《御覽》作「洛」），巖泉咽不流。
                </div>
                
                <div class="paragraph">
                    一辭金谷苑，空想（丁注：「一作思」）竹林遊。
                </div>
                
                <div class="paragraph">
                    （見《初學記》卷十八，以《太平御覽》卷四一○、丁福保輯《全梁詩》卷十參校。
                </div>
                
                <div class="paragraph">
                    ）（按：《初學記》收此詩，題爲「梁蕭鈞」，《御覽》則僅云「蕭鈞」，不注朝代。
                </div>
                
                <div class="paragraph">
                    丁福保輯入《全梁詩》，然作者小傳則採《南齊書》卷四五齊太祖十一子鈞傳，另注云：「按《唐書》亦有蕭鈞，蕭瑀從子也，仕至太子率更令。
                </div>
                
                <div class="paragraph">
                    」又於詩題下注：「此詩類唐人作，當爲唐蕭鈞也。
                </div>
                
                <div class="paragraph">
                    《初學記》作梁。
                </div>
                
                <div class="paragraph">
                    」其說是。
                </div>
                
                <div class="paragraph">
                    南齊之蕭鈞，於海陵初立未久即遇害，未入梁，不得稱梁人。
                </div>
                
                <div class="paragraph">
                    此其一。
                </div>
                
                <div class="paragraph">
                    齊梁之際，南北分割，南人除了出使或奔降，無緣入洛。
                </div>
                
                <div class="paragraph">
                    此詩明言龍門御溝，非南朝人所作甚明。
                </div>
                
                <div class="paragraph">
                    南齊蕭鈞自十餘歲領江州刺史，至二十二歲遇害，皆在江南，仕歷甚明，無入洛事。
                </div>
                
                <div class="paragraph">
                    此其二。
                </div>
                
                <div class="paragraph">
                    唐之蕭鈞，其曾祖蕭詧爲後梁宣帝，祖巋爲後梁明帝，父珣入隋復封梁國公，恐徐堅等即因此而誤署其爲梁人。
                </div>
                
                <div class="paragraph">
                    此其三。
                </div>
                
                <div class="paragraph">
                    唐史稱鈞「博學有才望」，屢爲舍人、學士，其集三十卷，開元《古今書錄》收入。
                </div>
                
                <div class="paragraph">
                    其身份、經歷均與詩合，徐堅亦得以採擷。
                </div>
                
                <div class="paragraph">
                    此其四。
                </div>
                
                <div class="paragraph">
                    綜以上諸證，故收入。
                </div>
                
                <div class="paragraph">
                    今人逯欽立編《先秦漢魏晉南北朝詩》不收此篇，甚是。
                </div>
                
                <div class="paragraph">
                    ）。
                </div>
                
        </div>
    </div>
</body>

</html>