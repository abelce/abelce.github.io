<!DOCTYPE html>
<html>

<head>
    <title>
        說劒
    </title>
    <meta name="keywords" content="說劒 -- 元稹">
    <meta name="description" content="說劒 -- 元稹">
    <meta property="og:title" content="說劒">
    <meta property="og:url" content="https://vwood.xyz/poetry/d24babbd-b79f-48fa-90a2-518640d36d2b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            說劒
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    吾友有寶劒，密之如密友。
                </div>
                
                <div class="paragraph">
                    我實膠漆交，中堂共杯酒。
                </div>
                
                <div class="paragraph">
                    酒酣肝膽露，恨不眼前剖。
                </div>
                
                <div class="paragraph">
                    高唱荆卿歌，亂擊相如缶。
                </div>
                
                <div class="paragraph">
                    更擊復更唱，更酌亦更壽。
                </div>
                
                <div class="paragraph">
                    白虹坐上飛，青蛇匣中吼。
                </div>
                
                <div class="paragraph">
                    我聞音響異，疑是干將偶。
                </div>
                
                <div class="paragraph">
                    爲君再拜言，神物可見不。
                </div>
                
                <div class="paragraph">
                    君言我所重，我自爲君取。
                </div>
                
                <div class="paragraph">
                    迎篋已焚香，近鞘先澤手。
                </div>
                
                <div class="paragraph">
                    徐抽寸寸刃，漸屈彎彎肘。
                </div>
                
                <div class="paragraph">
                    殺殺霜在鋒，團團月臨紐。
                </div>
                
                <div class="paragraph">
                    逡巡潛虯躍，鬱律驚左右。
                </div>
                
                <div class="paragraph">
                    霆電滿室光，蛟龍繞身走。
                </div>
                
                <div class="paragraph">
                    我爲捧之泣，此劒別來久。
                </div>
                
                <div class="paragraph">
                    鑄時近山破，藏在松桂朽。
                </div>
                
                <div class="paragraph">
                    幽匣獄底埋，神人水心守。
                </div>
                
                <div class="paragraph">
                    本是稽泥淬，果非雷煥有。
                </div>
                
                <div class="paragraph">
                    我欲評劒功，願君良聽受。
                </div>
                
                <div class="paragraph">
                    劒可剸犀兕，劒可切瓊玖。
                </div>
                
                <div class="paragraph">
                    劒決天外雲，劒衝日中斗。
                </div>
                
                <div class="paragraph">
                    劒隳妖蛇腹，劒拂佞臣首。
                </div>
                
                <div class="paragraph">
                    太古初斷鼇，武王親擊紂。
                </div>
                
                <div class="paragraph">
                    燕丹卷地圖，陳平綰花綬。
                </div>
                
                <div class="paragraph">
                    曾被桂樹枝，寒光射林藪。
                </div>
                
                <div class="paragraph">
                    曾經鑄農器，利用翦稂莠。
                </div>
                
                <div class="paragraph">
                    神物終變化，復爲龍牝牡。
                </div>
                
                <div class="paragraph">
                    晉末武庫燒，脫然排戶牖。
                </div>
                
                <div class="paragraph">
                    爲欲埽羣胡，散作彌天帚。
                </div>
                
                <div class="paragraph">
                    自茲失所往，豪英共爲詬。
                </div>
                
                <div class="paragraph">
                    今復誰人鑄，挺然千載後。
                </div>
                
                <div class="paragraph">
                    既非古風胡，無乃近鵶九。
                </div>
                
                <div class="paragraph">
                    自我與君遊，平生益自負。
                </div>
                
                <div class="paragraph">
                    況擎寶劒出，重以雄心扣。
                </div>
                
                <div class="paragraph">
                    此劒何太奇，此心何太厚。
                </div>
                
                <div class="paragraph">
                    勸君慎所用，所用無或苟。
                </div>
                
                <div class="paragraph">
                    潛將辟魑魅，勿但防妾婦。
                </div>
                
                <div class="paragraph">
                    留斬泓下蛟，莫試街中狗。
                </div>
                
                <div class="paragraph">
                    君今困泥滓，我亦坌塵垢。
                </div>
                
                <div class="paragraph">
                    俗耳驚大言，逢人少開口。
                </div>
                
        </div>
    </div>
</body>

</html>