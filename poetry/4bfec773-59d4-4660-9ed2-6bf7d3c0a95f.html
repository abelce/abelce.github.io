<!DOCTYPE html>
<html>

<head>
    <title>
        王若夫謂水晶蒲萄本出其家求詩
    </title>
    <meta name="keywords" content="王若夫謂水晶蒲萄本出其家求詩 -- 吳芾">
    <meta name="description" content="王若夫謂水晶蒲萄本出其家求詩 -- 吳芾">
    <meta property="og:title" content="王若夫謂水晶蒲萄本出其家求詩">
    <meta property="og:url" content="https://vwood.xyz/poetry/4bfec773-59d4-4660-9ed2-6bf7d3c0a95f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            王若夫謂水晶蒲萄本出其家求詩
        </h2>
        <div class="author"><a href="/author/45dcfb03-deb9-4194-af85-7fbea09df5cd.html" title="吳芾" target="_blank">
                吳芾
            </a> (宋)
        </div>
        <div class="paragraphs">
            
                <div class="paragraph">
                    君家蒲萄天下奇，奴視百果何其卑。
                </div>
                
                <div class="paragraph">
                    種成滿架日蕃衍，清似水晶甘若飴。
                </div>
                
                <div class="paragraph">
                    八月江南風日美，正是人家酒熟時。
                </div>
                
                <div class="paragraph">
                    盤中珍果有如此，誰數閩中生荔枝。
                </div>
                
                <div class="paragraph">
                    鄉人歆艷競分種，不過數年條已萎。
                </div>
                
                <div class="paragraph">
                    胡爲君家植此樹，閲歲數十如新移。
                </div>
                
                <div class="paragraph">
                    我聞尤物天所靳，盛衰頗與人相隨。
                </div>
                
                <div class="paragraph">
                    君家令祖有賢行，一邑遠近人爭推。
                </div>
                
                <div class="paragraph">
                    少雖失身事刀筆，吏之操術皆耻爲。
                </div>
                
                <div class="paragraph">
                    處心積慮人莫及，奉法循理古亦稀。
                </div>
                
                <div class="paragraph">
                    人與黄金目不視，身居暗室心不欺。
                </div>
                
                <div class="paragraph">
                    退處郊坰忍窮困，只教子孫爲布衣。
                </div>
                
                <div class="paragraph">
                    天公無以表純懿，特以此果先見貽。
                </div>
                
                <div class="paragraph">
                    其孫努力效儒業，表表穎出非常兒。
                </div>
                
                <div class="paragraph">
                    未壯果能立門戶，直上蟾宮攀桂枝。
                </div>
                
                <div class="paragraph">
                    自餘雖未登上第，亦已飛鳴到禮闈。
                </div>
                
                <div class="paragraph">
                    俱傳清白守家訓，端若此果光陸離。
                </div>
                
                <div class="paragraph">
                    今君既取以餉我，又復琢句形聲詩。
                </div>
                
                <div class="paragraph">
                    願君採折多醖釀，積千萬石爲酒池。
                </div>
                
                <div class="paragraph">
                    客來自此酌不竭，永永百年供壽巵。
                </div>
                
        </div>
    </div>
</body>

</html>