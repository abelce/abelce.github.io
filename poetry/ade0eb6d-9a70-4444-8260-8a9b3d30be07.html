<!DOCTYPE html>
<html>

<head>
    <title>
        酬种放徵君一百韻
    </title>
    <meta name="keywords" content="酬种放徵君一百韻 -- 王禹偁">
    <meta name="description" content="酬种放徵君一百韻 -- 王禹偁">
    <meta property="og:title" content="酬种放徵君一百韻">
    <meta property="og:url" content="https://vwood.xyz/poetry/ade0eb6d-9a70-4444-8260-8a9b3d30be07.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            酬种放徵君一百韻
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    太歲在辛卯，九月萬木落。
                </div>
                
                <div class="paragraph">
                    是時太陰虧，占云臣道剝。
                </div>
                
                <div class="paragraph">
                    王生出紫微，譴逐走商洛。
                </div>
                
                <div class="paragraph">
                    扶親又抱子，迤邐過京索。
                </div>
                
                <div class="paragraph">
                    弊車載書史，病馬懸囊橐。
                </div>
                
                <div class="paragraph">
                    西都不敢住，空負香山約。
                </div>
                
                <div class="paragraph">
                    閿鄉正南路，秦嶺峭如削。
                </div>
                
                <div class="paragraph">
                    肩輿礙巨石，十步三四却。
                </div>
                
                <div class="paragraph">
                    妻孥亦徒步，磧礫不容脚。
                </div>
                
                <div class="paragraph">
                    山店蓋木皮，烟火渾燻灼。
                </div>
                
                <div class="paragraph">
                    夜深聞贙虎，全家屢驚戄。
                </div>
                
                <div class="paragraph">
                    山泉何縈回，切冽無橋彴。
                </div>
                
                <div class="paragraph">
                    卸鞍引羸蹄，解襪事芒屩。
                </div>
                
                <div class="paragraph">
                    晨瀾髮可鑑，朝涉脛如斮。
                </div>
                
                <div class="paragraph">
                    商山六百里，天設皆巖崿。
                </div>
                
                <div class="paragraph">
                    上洛在其中，狴牢曾未若。
                </div>
                
                <div class="paragraph">
                    逐臣自可死，何必在遠惡。
                </div>
                
                <div class="paragraph">
                    刺史不我顧，古寺聊淹泊。
                </div>
                
                <div class="paragraph">
                    卜居雜民甿，致養無精糳。
                </div>
                
                <div class="paragraph">
                    知道由自寬，有親强爲樂。
                </div>
                
                <div class="paragraph">
                    側聞种先生，終南卧雲壑。
                </div>
                
                <div class="paragraph">
                    長沮既躬耕，元禮仍開學。
                </div>
                
                <div class="paragraph">
                    王績婦未娶，介潔翹孤鶴。
                </div>
                
                <div class="paragraph">
                    之推母偕隠，教誨脩天爵。
                </div>
                
                <div class="paragraph">
                    詩情亦嗜酒，道氣不服藥。
                </div>
                
                <div class="paragraph">
                    田衣剪荷芰，野飯烹茝蒻。
                </div>
                
                <div class="paragraph">
                    霧豹澤文彩，冥鴻避矰繳。
                </div>
                
                <div class="paragraph">
                    肯從羔雁聘，唯恐簪裾縛。
                </div>
                
                <div class="paragraph">
                    如何宋右史，斥鷃議鵰鶚。
                </div>
                
                <div class="paragraph">
                    玄纁與丹詔，恩禮誠非薄。
                </div>
                
                <div class="paragraph">
                    仍敕京兆府，敦諭辭恭恪。
                </div>
                
                <div class="paragraph">
                    先生戀板輿，純孝心堅確。
                </div>
                
                <div class="paragraph">
                    散髮走烟巒，拜章謝恩渥。
                </div>
                
                <div class="paragraph">
                    巨材猶在澗，大玉不出璞。
                </div>
                
                <div class="paragraph">
                    使者遂空迴，軟輪何寂寞。
                </div>
                
                <div class="paragraph">
                    賢母召徵君，庭責詞嗃嗃。
                </div>
                
                <div class="paragraph">
                    胡爲事章句，漏名入街郭。
                </div>
                
                <div class="paragraph">
                    府縣污我山，胥徒噪吾幄。
                </div>
                
                <div class="paragraph">
                    以茲近聲利，安得成高邈。
                </div>
                
                <div class="paragraph">
                    誓將徙窮谷，庶可逃喧濁。
                </div>
                
                <div class="paragraph">
                    先生拜引過，爲壽開樽杓。
                </div>
                
                <div class="paragraph">
                    陶陶又熙熙，何啻聞竽籥。
                </div>
                
                <div class="paragraph">
                    人傳到遷客，面目敦慙怍。
                </div>
                
                <div class="paragraph">
                    器小識不遠，當年事頭角。
                </div>
                
                <div class="paragraph">
                    遭時得一第，游宦何齷齪。
                </div>
                
                <div class="paragraph">
                    逐羶甚蚍蜉，鬭耀同𧐔𧕋。
                </div>
                
                <div class="paragraph">
                    宰邑乏弦歌，諫垣無謇諤。
                </div>
                
                <div class="paragraph">
                    便蕃朱紫綬，僭忝絲綸閣。
                </div>
                
                <div class="paragraph">
                    方號騤騤龍，已困狺狺㹱。
                </div>
                
                <div class="paragraph">
                    待罪始知非，咄哉昧先覺。
                </div>
                
                <div class="paragraph">
                    一聆高世行，罪髮庸可擢。
                </div>
                
                <div class="paragraph">
                    忍耻賦三章，塵埃寄寥廓。
                </div>
                
                <div class="paragraph">
                    明年會恩宥，量移井蛙躍。
                </div>
                
                <div class="paragraph">
                    靡暇謁南山，征途望西嶽。
                </div>
                
                <div class="paragraph">
                    黄河波洶湧，白逕苔班駁。
                </div>
                
                <div class="paragraph">
                    中條圍解縣，五老烟齪齪。
                </div>
                
                <div class="paragraph">
                    此焉爲郡副，烏敢事隕穫。
                </div>
                
                <div class="paragraph">
                    籠禽幸未死，尚且謀飲啄。
                </div>
                
                <div class="paragraph">
                    米呼村婢舂，樵雇山僮斫。
                </div>
                
                <div class="paragraph">
                    餵馬捽寒蕪，看書爇秋籜。
                </div>
                
                <div class="paragraph">
                    信口亦吟哦，放心無適莫。
                </div>
                
                <div class="paragraph">
                    君恩已絕望，人事終難度。
                </div>
                
                <div class="paragraph">
                    相府一張紙，喚起久屈蠖。
                </div>
                
                <div class="paragraph">
                    誠知有梁棟，未忍棄榱桷。
                </div>
                
                <div class="paragraph">
                    五城天上開，三殿雲間卓。
                </div>
                
                <div class="paragraph">
                    重取故衣冠，籠裹山猱玃。
                </div>
                
                <div class="paragraph">
                    病翼得風雲，壞牆勞赭堊。
                </div>
                
                <div class="paragraph">
                    諫官與史氏，舊職聊羈絡。
                </div>
                
                <div class="paragraph">
                    舉袖拂石螭，凝眸睨金雀。
                </div>
                
                <div class="paragraph">
                    冥心想前事，一夢何揮矐。
                </div>
                
                <div class="paragraph">
                    長恐先生聞，倚松成大噱。
                </div>
                
                <div class="paragraph">
                    關中朋友來，遺我神仙作。
                </div>
                
                <div class="paragraph">
                    繁華遠客騎，錚鏦美人錯。
                </div>
                
                <div class="paragraph">
                    古澹啜鉶羹，文雅鏗木鐸。
                </div>
                
                <div class="paragraph">
                    千言距百韻，旨趣何綽綽。
                </div>
                
                <div class="paragraph">
                    孰念氣如虹，翻然輕抵鵲。
                </div>
                
                <div class="paragraph">
                    俊甚麻姑抓，快比屠門嚼。
                </div>
                
                <div class="paragraph">
                    渾金豈在鎔，尺璧寧施琢。
                </div>
                
                <div class="paragraph">
                    愈風齊捧檄，忘味同聞樂。
                </div>
                
                <div class="paragraph">
                    致之向懷袖，日夕芬蘭若。
                </div>
                
                <div class="paragraph">
                    褒我塵俗韻，鉛刀化干鏌。
                </div>
                
                <div class="paragraph">
                    同聲必有應，過實還疑謔。
                </div>
                
                <div class="paragraph">
                    盛夸山中事，雲屋張霞幕。
                </div>
                
                <div class="paragraph">
                    蘭芽含露採，石髓和煙酌。
                </div>
                
                <div class="paragraph">
                    巢由泉滌耳，園綺芝盈握。
                </div>
                
                <div class="paragraph">
                    有時上絕頂，星斗近可摸。
                </div>
                
                <div class="paragraph">
                    下視塵世人，營營似螶𧎾。
                </div>
                
                <div class="paragraph">
                    男兒既束髮，出處岐路各。
                </div>
                
                <div class="paragraph">
                    苟非秉陶鈞，即去持矛槊。
                </div>
                
                <div class="paragraph">
                    致主比唐虞，安邊如衛霍。
                </div>
                
                <div class="paragraph">
                    不爾爲逸人，深居返吾樸。
                </div>
                
                <div class="paragraph">
                    胡然自碌碌，名節日銷鑠。
                </div>
                
                <div class="paragraph">
                    行年過半世，功業欠圭勺。
                </div>
                
                <div class="paragraph">
                    無術鑄五兵，使民興錢鎛。
                </div>
                
                <div class="paragraph">
                    無材統六師，逐寇開沙漠。
                </div>
                
                <div class="paragraph">
                    空言說王道，肆眼看人瘼。
                </div>
                
                <div class="paragraph">
                    多慙指佞草，虛效傾心藿。
                </div>
                
                <div class="paragraph">
                    一覽大雅文，起予亦何博。
                </div>
                
                <div class="paragraph">
                    况茲山野性，謨畫昧方略。
                </div>
                
                <div class="paragraph">
                    搔首謝朝簪，行將返耕鑿。
                </div>
                
        </div>
    </div>
</body>

</html>