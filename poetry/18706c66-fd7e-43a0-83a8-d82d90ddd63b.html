<!DOCTYPE html>
<html>

<head>
    <title>
        次韻良器真意亭探韻
    </title>
    <meta name="keywords" content="次韻良器真意亭探韻 -- 葛勝仲">
    <meta name="description" content="次韻良器真意亭探韻 -- 葛勝仲">
    <meta property="og:title" content="次韻良器真意亭探韻">
    <meta property="og:url" content="https://vwood.xyz/poetry/18706c66-fd7e-43a0-83a8-d82d90ddd63b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻良器真意亭探韻
        </h2>
        <div class="author"><a href="/author/3d8af2ba-800a-4e34-bf64-0e399d156084.html" title="葛勝仲" target="_blank">
                葛勝仲
            </a> (宋)
        </div>
        <div class="paragraphs">
            
                <div class="paragraph">
                    我愛陶淵明，脫穎深天機。
                </div>
                
                <div class="paragraph">
                    叢菊遶荒徑，五柳搖幽扉。
                </div>
                
                <div class="paragraph">
                    生逢卯金興，典午勢已非。
                </div>
                
                <div class="paragraph">
                    著書但甲子，歲晚頻歔欷。
                </div>
                
                <div class="paragraph">
                    仕宦聊復爾，樽酒真焉依。
                </div>
                
                <div class="paragraph">
                    南畝猶種秫，西山同採薇。
                </div>
                
                <div class="paragraph">
                    浩歌歸去來，熹微恨晨暉。
                </div>
                
                <div class="paragraph">
                    迷途往莫諫，今是庶可幾。
                </div>
                
                <div class="paragraph">
                    蓄琴但取意，不施絃與徽。
                </div>
                
                <div class="paragraph">
                    觀其四八目，賢喆在所希。
                </div>
                
                <div class="paragraph">
                    出處固有意，夫豈輕行違。
                </div>
                
                <div class="paragraph">
                    誰云憚束带，辭榮俄拂衣。
                </div>
                
                <div class="paragraph">
                    念彼同産人，撫視因遄歸。
                </div>
                
                <div class="paragraph">
                    平生共志趣，但有一翟妃。
                </div>
                
                <div class="paragraph">
                    少陵罪責子，頗謂達道非。
                </div>
                
                <div class="paragraph">
                    右丞鄙乞食，更以人我譏。
                </div>
                
                <div class="paragraph">
                    乃知第一流，尚此知音稀。
                </div>
                
                <div class="paragraph">
                    妙詩發天奥，流轉同衡璣。
                </div>
                
                <div class="paragraph">
                    自謂處人境，喧無車馬騑。
                </div>
                
                <div class="paragraph">
                    心與塵事遠，地偏堪遁肥。
                </div>
                
                <div class="paragraph">
                    東籬秋色晚，悠然望翠微。
                </div>
                
                <div class="paragraph">
                    真意不可辨，佳氣隨鳥飛。
                </div>
                
                <div class="paragraph">
                    詩辭向千載，凛凛猶光輝。
                </div>
                
                <div class="paragraph">
                    我生但睎驥，望之有等威。
                </div>
                
                <div class="paragraph">
                    行懷斜川游，坐想栗里磯。
                </div>
                
                <div class="paragraph">
                    九原不可作，築亭傍崔嵬。
                </div>
                
                <div class="paragraph">
                    獨取詩句名，櫩宇殊飛翬。
                </div>
                
                <div class="paragraph">
                    巖谷有杳靄，花卉無紛菲。
                </div>
                
                <div class="paragraph">
                    修篁寒逼人，坐如霜雪飛。
                </div>
                
                <div class="paragraph">
                    諸公賞清致，野服馳韉鞿。
                </div>
                
                <div class="paragraph">
                    經丘復尋壑，不憚歷嶮崎。
                </div>
                
                <div class="paragraph">
                    壺觴更命釂，藻翰各一揮。
                </div>
                
                <div class="paragraph">
                    高談破滯論，妙處端解圍。
                </div>
                
                <div class="paragraph">
                    食冷或屢暖，哦詩寧忍饑。
                </div>
                
                <div class="paragraph">
                    褒假猥見及，責善非所祈。
                </div>
                
                <div class="paragraph">
                    願以靖節語，佩之如絃韋。
                </div>
                
        </div>
    </div>
</body>

</html>