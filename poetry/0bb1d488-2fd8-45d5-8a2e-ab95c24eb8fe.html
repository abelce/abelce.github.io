<!DOCTYPE html>
<html>

<head>
    <title>
        徐元立出示李父龍角水壁詩邀予繼作因成長篇
    </title>
    <meta name="keywords" content="徐元立出示李父龍角水壁詩邀予繼作因成長篇 -- 華鎮">
    <meta name="description" content="徐元立出示李父龍角水壁詩邀予繼作因成長篇 -- 華鎮">
    <meta property="og:title" content="徐元立出示李父龍角水壁詩邀予繼作因成長篇">
    <meta property="og:url" content="https://vwood.xyz/poetry/0bb1d488-2fd8-45d5-8a2e-ab95c24eb8fe.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            徐元立出示李父龍角水壁詩邀予繼作因成長篇
        </h2>
        <div class="author"><a href="/author/4ff71b5c-32eb-47a1-ade3-d5931120015c.html" title="華鎮" target="_blank">
                華鎮
            </a> (宋)
        </div>
        <div class="paragraphs">
            
                <div class="paragraph">
                    龍德神變通盈虛，孕育乃與鰷鱨俱。
                </div>
                
                <div class="paragraph">
                    被鱗戴角形非無，飛潜食息皆時須。
                </div>
                
                <div class="paragraph">
                    太上道德體未刳，神物咸萃天王都。
                </div>
                
                <div class="paragraph">
                    坰林苑囿馴騶虞，宮中高閣鳴鵷雛。
                </div>
                
                <div class="paragraph">
                    玄龜負卦洛水隅，戴因之獸游廣途。
                </div>
                
                <div class="paragraph">
                    此時應龍如鷗鳬，翔泳宮沼何舒于。
                </div>
                
                <div class="paragraph">
                    庖犧正位膺乾符，是出德水呈神圖。
                </div>
                
                <div class="paragraph">
                    彝倫九敘時紛敷，蒼白紀官各有呼。
                </div>
                
                <div class="paragraph">
                    皇風綿邈雖已徂，下至虞舜成帝謨。
                </div>
                
                <div class="paragraph">
                    豢御世守職未渝，節時飲食如哺烏。
                </div>
                
                <div class="paragraph">
                    玄冥失職水正蕪，物乃坻伏潜天區。
                </div>
                
                <div class="paragraph">
                    耳目接識非朝晡，疑無驚有無智愚。
                </div>
                
                <div class="paragraph">
                    葉公好尚俄有孚，真物來止還驚吁。
                </div>
                
                <div class="paragraph">
                    遺鱗脫角時可俘，世俗往往疑見誣。
                </div>
                
                <div class="paragraph">
                    淮上乃有桑門徒，曾見得之青草湖。
                </div>
                
                <div class="paragraph">
                    紺鱗兩葉角一跗，坳漥猶見藏泥塗。
                </div>
                
                <div class="paragraph">
                    堅質溫潤如荆瑜，冷光凌亂侵琨珸。
                </div>
                
                <div class="paragraph">
                    我疑仙客催盤盂，乘興擊破鴛鴦壺。
                </div>
                
                <div class="paragraph">
                    又似石尉矜豪麤，醉中敲折青珊瑚。
                </div>
                
                <div class="paragraph">
                    此物殊觀惟可娛，得名非似齊人竽。
                </div>
                
                <div class="paragraph">
                    但恨不見真形軀，冥飛杳渺何能拘。
                </div>
                
                <div class="paragraph">
                    昔人市骨求駿駒，毋在文駟交馳驅。
                </div>
                
                <div class="paragraph">
                    靈德况與魑魅殊，沈潜非爲禹鼎模。
                </div>
                
                <div class="paragraph">
                    喬岑十疊窮崎嶇，鯨波萬里不可逾。
                </div>
                
                <div class="paragraph">
                    驤騰此地聊踟躕，有時亦肯游潢汙。
                </div>
                
                <div class="paragraph">
                    悠悠自非真丈夫，無能駕馭登雲衢。
                </div>
                
                <div class="paragraph">
                    時注甘雨蘇焦枯，六月不用商人雩。
                </div>
                
                <div class="paragraph">
                    陂杖一擲生頭顱，壁梭亦與風雷趨。
                </div>
                
                <div class="paragraph">
                    洛浦鳴琴致綃姝，洞庭吹玉來寸珠。
                </div>
                
                <div class="paragraph">
                    豈如螮蝀無肌膚，雨餘成象才須臾。
                </div>
                
                <div class="paragraph">
                    當知鱗角非怪迂，聞語無用空揶揄。
                </div>
                
        </div>
    </div>
</body>

</html>