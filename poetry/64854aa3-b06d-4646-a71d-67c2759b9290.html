<!DOCTYPE html>
<html>

<head>
    <title>
        賦意未暢復拾前韻之餘者作廣坐隠辭
    </title>
    <meta name="keywords" content="賦意未暢復拾前韻之餘者作廣坐隠辭 -- 戴表元">
    <meta name="description" content="賦意未暢復拾前韻之餘者作廣坐隠辭 -- 戴表元">
    <meta property="og:title" content="賦意未暢復拾前韻之餘者作廣坐隠辭">
    <meta property="og:url" content="https://vwood.xyz/poetry/64854aa3-b06d-4646-a71d-67c2759b9290.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            賦意未暢復拾前韻之餘者作廣坐隠辭
        </h2>
        <div class="author"><a href="/author/e32269f2-2128-4d6d-955b-6e552b81fe97.html" title="戴表元" target="_blank">
                戴表元
            </a> (宋)
        </div>
        <div class="paragraphs">
            
                <div class="paragraph">
                    我作坐隠辭，客來問我坐隠方。
                </div>
                
                <div class="paragraph">
                    開門進客還復坐，爲客歷落言其詳。
                </div>
                
                <div class="paragraph">
                    隠朝市，我不能衝塵冒暑走遑遑。
                </div>
                
                <div class="paragraph">
                    隠江湖，我不能披蓑戴笠操舟航。
                </div>
                
                <div class="paragraph">
                    隠山林，山林白晝行虎狼。
                </div>
                
                <div class="paragraph">
                    隠田里，田里赤立無資糧。
                </div>
                
                <div class="paragraph">
                    窮觀六合內，投隠幾無鄉。
                </div>
                
                <div class="paragraph">
                    是以古來人，失路多猖狂。
                </div>
                
                <div class="paragraph">
                    或隠伶官俠客，或隠藥肆僧房。
                </div>
                
                <div class="paragraph">
                    或爲君平隠賣卜，或稱陶朱隠行商。
                </div>
                
                <div class="paragraph">
                    雖能逃世網，於事未爲良。
                </div>
                
                <div class="paragraph">
                    况我難携一身隠，二親白髮垂高堂。
                </div>
                
                <div class="paragraph">
                    神仙拔宅古亦有，無翼不得高飛颺。
                </div>
                
                <div class="paragraph">
                    不然少自屈，歸去隠耕桑。
                </div>
                
                <div class="paragraph">
                    隨傭竭作既無一夫力，買田築室又乏千金裝。
                </div>
                
                <div class="paragraph">
                    僮奴揶揄親友棄，往往人厄非天殃。
                </div>
                
                <div class="paragraph">
                    悲來俯仰尋隠處，欲親書冊依杯觴。
                </div>
                
                <div class="paragraph">
                    引酒未一酌，狂風鬰律衝肝腸。
                </div>
                
                <div class="paragraph">
                    讀書未一卷，噫嗚感慨淚浪浪。
                </div>
                
                <div class="paragraph">
                    酒能觸人生憤激，書能覽古知興亡。
                </div>
                
                <div class="paragraph">
                    非徒不足充隠具，反緣二物來自戕。
                </div>
                
                <div class="paragraph">
                    覆杯掩卷且默坐，氣定始覺如平常。
                </div>
                
                <div class="paragraph">
                    因思世上百千事，是非榮辱俱可忘。
                </div>
                
                <div class="paragraph">
                    楊朱墨翟悲泣兩無益，伯夷叔齊浪死埋首陽。
                </div>
                
                <div class="paragraph">
                    不如隨緣委運祇塊坐，冥心徑往遊黄唐。
                </div>
                
                <div class="paragraph">
                    不論辨，不憂彈射相摧傷。
                </div>
                
                <div class="paragraph">
                    不還往，不憂風露沾衣裳。
                </div>
                
                <div class="paragraph">
                    人生衣食分已定，登途役役空自忙。
                </div>
                
                <div class="paragraph">
                    不見啄木鳥，終朝一飽如不償。
                </div>
                
                <div class="paragraph">
                    不見守蓍龜，窮年引息泥中藏。
                </div>
                
                <div class="paragraph">
                    目前伸屈君莫問，此鳥孰與龜年長。
                </div>
                
                <div class="paragraph">
                    坐歎自笑客亦歎，烟□暗室生天光。
                </div>
                
        </div>
    </div>
</body>

</html>