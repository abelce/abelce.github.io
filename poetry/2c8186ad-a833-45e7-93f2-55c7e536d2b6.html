<!DOCTYPE html>
<html>

<head>
    <title>
        題戚仲騾綱圖
    </title>
    <meta name="keywords" content="題戚仲騾綱圖 -- 李洪">
    <meta name="description" content="題戚仲騾綱圖 -- 李洪">
    <meta property="og:title" content="題戚仲騾綱圖">
    <meta property="og:url" content="https://vwood.xyz/poetry/2c8186ad-a833-45e7-93f2-55c7e536d2b6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題戚仲騾綱圖
        </h2>
        <div class="author"><a href="/author/4942695e-1d4f-4d10-ae69-69eab41cb04a.html" title="李洪" target="_blank">
                李洪
            </a> (宋)
        </div>
        <div class="paragraphs">
            
                <div class="paragraph">
                    北風吹雪飛千山，雪深山徑難往還。
                </div>
                
                <div class="paragraph">
                    長林喬木斂秀色，層崖疊嶂彫蒼顔。
                </div>
                
                <div class="paragraph">
                    山腹癡雲結寒潤，山巔去天不盈寸。
                </div>
                
                <div class="paragraph">
                    溪湍岩瀑爭喧豗，獸蹄鳥跡皆逃遁。
                </div>
                
                <div class="paragraph">
                    中有驛使輸皇綱，羣騾任重人束裝。
                </div>
                
                <div class="paragraph">
                    旌旗不展嵐氣濕，鞍轡穩馭鑾聲鉠。
                </div>
                
                <div class="paragraph">
                    危橋當道不可過，怒揮鞭箠驅慵惰。
                </div>
                
                <div class="paragraph">
                    棧閣縈紆鐵勒寒，荆榛暗刺氈衣破。
                </div>
                
                <div class="paragraph">
                    騾行迢遰風蕭颾，倦來誰復鳴鞭梢。
                </div>
                
                <div class="paragraph">
                    忽逢大渡凜毛骨，深沉時若潜虬蛟。
                </div>
                
                <div class="paragraph">
                    作急呼舟渡斯水，尋得舟人來數里。
                </div>
                
                <div class="paragraph">
                    一舟已去一舟行，掉入深潭浪花起。
                </div>
                
                <div class="paragraph">
                    舟移岸曲人爭先，牽騾束貨行揮鞭。
                </div>
                
                <div class="paragraph">
                    蘆深峽束積雪滑，十步九止愁其顛。
                </div>
                
                <div class="paragraph">
                    騾行隤敗人枵腹，民家借爨黄粱熟。
                </div>
                
                <div class="paragraph">
                    人餐騾飼幸平恬，其奈門前去程促。
                </div>
                
                <div class="paragraph">
                    山前山後開梅花，卧溪枯樹寒槎牙。
                </div>
                
                <div class="paragraph">
                    關情一片青煙下，深閉柴門三四家。
                </div>
                
                <div class="paragraph">
                    行行漸出平川路，回首千山暝雲霧。
                </div>
                
                <div class="paragraph">
                    自知驛舍更一程，指點山坳深處住。
                </div>
                
                <div class="paragraph">
                    解鞍摘貨驛舍寬，地爐榾柮煙辛酸。
                </div>
                
                <div class="paragraph">
                    羣騾入廐人飽睡，明朝一驛可輸官。
                </div>
                
                <div class="paragraph">
                    絹落并刀慳數尺，衡從筆墨開胸臆。
                </div>
                
                <div class="paragraph">
                    盡將此景作此圖，輕描濃抹無凝積。
                </div>
                
                <div class="paragraph">
                    古來摩詰傳天真，此手那知復入神。
                </div>
                
                <div class="paragraph">
                    好將一本獻天子，能信邦家本兆民。
                </div>
                
        </div>
    </div>
</body>

</html>