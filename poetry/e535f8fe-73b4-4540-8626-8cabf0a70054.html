<!DOCTYPE html>
<html>

<head>
    <title>
        憶我二首各三十韻  其一
    </title>
    <meta name="keywords" content="憶我二首各三十韻  其一 -- 方回">
    <meta name="description" content="憶我二首各三十韻  其一 -- 方回">
    <meta property="og:title" content="憶我二首各三十韻  其一">
    <meta property="og:url" content="https://vwood.xyz/poetry/e535f8fe-73b4-4540-8626-8cabf0a70054.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            憶我二首各三十韻  其一
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    憶我幼時事，南歸自番禺。
                </div>
                
                <div class="paragraph">
                    三邊已澒洞，內郡猶無虞。
                </div>
                
                <div class="paragraph">
                    故居山城間，四面闤闠區。
                </div>
                
                <div class="paragraph">
                    東西萬貨集，朝暮百賈趨。
                </div>
                
                <div class="paragraph">
                    諸父領賓客，衣冠一何都。
                </div>
                
                <div class="paragraph">
                    觴豆日談笑，往往皆文儒。
                </div>
                
                <div class="paragraph">
                    比屋有高樓，其上娉婷姝。
                </div>
                
                <div class="paragraph">
                    俠少喜酒賤，歌呼間笙竽。
                </div>
                
                <div class="paragraph">
                    無何鬰攸作，一夕化爲墟。
                </div>
                
                <div class="paragraph">
                    朝廷易楮幣，百姓駢嘆吁。
                </div>
                
                <div class="paragraph">
                    物價漸踴貴，饑剽多流俘。
                </div>
                
                <div class="paragraph">
                    我家衆長上，生近乾淳初。
                </div>
                
                <div class="paragraph">
                    曰此風俗降，歲歲有不如。
                </div>
                
                <div class="paragraph">
                    老者遷化去，少者分馳驅。
                </div>
                
                <div class="paragraph">
                    生理益艱窘，口腹各自圖。
                </div>
                
                <div class="paragraph">
                    書囊裹筆硯，扁舟落江湖。
                </div>
                
                <div class="paragraph">
                    苟且祿仕齒，荏苒歲月徂。
                </div>
                
                <div class="paragraph">
                    乍得返鄉里，驚怛心若刳。
                </div>
                
                <div class="paragraph">
                    前輩盡黄壤，小兒皆白鬚。
                </div>
                
                <div class="paragraph">
                    屢火不一火，坊巷非舊閭。
                </div>
                
                <div class="paragraph">
                    上塚享亭仆，訪寺詩壁污。
                </div>
                
                <div class="paragraph">
                    向之紅粉面，蟻穴髑髏枯。
                </div>
                
                <div class="paragraph">
                    乃知宇宙內，萬有皆空虛。
                </div>
                
                <div class="paragraph">
                    我生逼六十，偶幸全頭顱。
                </div>
                
                <div class="paragraph">
                    身閲大兵革，一思一欷歔。
                </div>
                
                <div class="paragraph">
                    懷舊夢恍惚，弔往腸鬰紆。
                </div>
                
                <div class="paragraph">
                    六十年間事，歷歷尚可模。
                </div>
                
                <div class="paragraph">
                    我所見之人，百萬泉下俱。
                </div>
                
                <div class="paragraph">
                    神仙謂不死，終久歸於無。
                </div>
                
                <div class="paragraph">
                    寄語肉食子，無以智誚愚。
                </div>
                
        </div>
    </div>
</body>

</html>