<!DOCTYPE html>
<html>

<head>
    <title>
        贈靈谷山人
    </title>
    <meta name="keywords" content="贈靈谷山人 -- 黄裳">
    <meta name="description" content="贈靈谷山人 -- 黄裳">
    <meta property="og:title" content="贈靈谷山人">
    <meta property="og:url" content="https://vwood.xyz/poetry/3fcf525f-a10e-4955-a44f-f65e77b29a64.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈靈谷山人
        </h2>
        <div class="author"><a href="/author/dddb6e38-b5ae-42e4-9cc5-a7d97cbb14d3.html" title="黄裳" target="_blank">
                黄裳
            </a> (宋)
        </div>
        <div class="paragraphs">
            
                <div class="paragraph">
                    無緣一步如秦湘，有緣千里如門牆。
                </div>
                
                <div class="paragraph">
                    山人安得不相訪，囗如昔也同行藏。
                </div>
                
                <div class="paragraph">
                    自從別後樂何處，靈谷山中養沖素。
                </div>
                
                <div class="paragraph">
                    懶與塵凡爭是非，拂袖俄趨長樂府。
                </div>
                
                <div class="paragraph">
                    十洞真人懷宿契，陰使來陳掌中示。
                </div>
                
                <div class="paragraph">
                    不著乎書惟口傳，千古茫然索根蔕。
                </div>
                
                <div class="paragraph">
                    或亂枝條無計尋，大還只欠鉛中金。
                </div>
                
                <div class="paragraph">
                    玉簡朱書落吾耳，安用冥搜遶天地。
                </div>
                
                <div class="paragraph">
                    紫玄忽見老翁笑，家住崑崙何杳杳。
                </div>
                
                <div class="paragraph">
                    神爐已寘龍山椒，蓬壺可聽東溟潮。
                </div>
                
                <div class="paragraph">
                    溫泉名界甘復泚，一轂符行坎宮沸。
                </div>
                
                <div class="paragraph">
                    七十二候承天時，三五一法明天機。
                </div>
                
                <div class="paragraph">
                    晤言再卜春爲期，沖和有道當依歸。
                </div>
                
                <div class="paragraph">
                    山水多誇武林好，更有龍椒愜幽抱。
                </div>
                
                <div class="paragraph">
                    桃源惟在山腰間，越出寸碧窺吳巒。
                </div>
                
                <div class="paragraph">
                    雷驅猛雨玉龍過，月明人上朝元壇。
                </div>
                
                <div class="paragraph">
                    五符金鼎任還返，須知造化由陰丹。
                </div>
                
                <div class="paragraph">
                    願屈沖和講幽秘，莫獨雲山孕鉛水。
                </div>
                
                <div class="paragraph">
                    紫府賓，丹臺身。
                </div>
                
                <div class="paragraph">
                    去來在我若爲情，谷風時送步虛聲。
                </div>
                
                <div class="paragraph">
                    山花徑，水月沼。
                </div>
                
                <div class="paragraph">
                    樂因談到長生妙，偶坐俄行無事了。
                </div>
                
                <div class="paragraph">
                    或將得一問因緣，江天爲指歸舟到。
                </div>
                
        </div>
    </div>
</body>

</html>