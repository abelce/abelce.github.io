<!DOCTYPE html>
<html>

<head>
    <title>
        德相惠新茶復次前韻奉謝
    </title>
    <meta name="keywords" content="德相惠新茶復次前韻奉謝 -- 沈遼">
    <meta name="description" content="德相惠新茶復次前韻奉謝 -- 沈遼">
    <meta property="og:title" content="德相惠新茶復次前韻奉謝">
    <meta property="og:url" content="https://vwood.xyz/poetry/327192f6-f29c-4d33-9910-638699b9cef7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            德相惠新茶復次前韻奉謝
        </h2>
        <div class="author"><a href="/author/b0a0f12b-d259-426a-8f33-be9e36d1bb98.html" title="沈遼" target="_blank">
                沈遼
            </a> (宋)
        </div>
        <div class="paragraphs">
            
                <div class="paragraph">
                    暑雨闇窮山，道滑不可躡。
                </div>
                
                <div class="paragraph">
                    隱几念投老，葛衣坐揺箑。
                </div>
                
                <div class="paragraph">
                    林端使者至，乃得德相帖。
                </div>
                
                <div class="paragraph">
                    佳惠致新茗，遠來自閩笈。
                </div>
                
                <div class="paragraph">
                    吾聞北苑勝，不與羣山接。
                </div>
                
                <div class="paragraph">
                    山下幾千家，以此爲生業。
                </div>
                
                <div class="paragraph">
                    新陽一日至，東風方獵獵。
                </div>
                
                <div class="paragraph">
                    百草尚勾甲，靈芽已先捷。
                </div>
                
                <div class="paragraph">
                    所採僅毛髪，厥工巧烹燮。
                </div>
                
                <div class="paragraph">
                    甘泉列盎釜，熾炭浩旁疊。
                </div>
                
                <div class="paragraph">
                    修竹爲之規，黄金爲之梜。
                </div>
                
                <div class="paragraph">
                    形摹各臻妙，製作易妥帖。
                </div>
                
                <div class="paragraph">
                    至尊所虚佇，守臣方惕懾。
                </div>
                
                <div class="paragraph">
                    其上爲虬龍，蜿蜒奮鱗鬛。
                </div>
                
                <div class="paragraph">
                    稍降乃交鳯，文翼相盤跕。
                </div>
                
                <div class="paragraph">
                    函封趣北道，驛使互防挾。
                </div>
                
                <div class="paragraph">
                    四方老金玉，擬議誰敢輙。
                </div>
                
                <div class="paragraph">
                    屹屹健士儋，飄飄迅溪艓。
                </div>
                
                <div class="paragraph">
                    穀雨不及潤，權門已盈篋。
                </div>
                
                <div class="paragraph">
                    带𩊓體正方，葵華角仍擪。
                </div>
                
                <div class="paragraph">
                    始傳盛王鄭，後来止游葉。
                </div>
                
                <div class="paragraph">
                    大爲權勢迫，小或盗賊刼。
                </div>
                
                <div class="paragraph">
                    其間起鬭奪，亦數冒刑槢。
                </div>
                
                <div class="paragraph">
                    南夷出重購，不憚浮海楫。
                </div>
                
                <div class="paragraph">
                    北虜比尤好，喜笑開胡睫。
                </div>
                
                <div class="paragraph">
                    豈不産邛蜀，豈不生楚葉。
                </div>
                
                <div class="paragraph">
                    厥品乃大戾，固難一理攝。
                </div>
                
                <div class="paragraph">
                    朱門厭酒肉，辯士厲舌頰。
                </div>
                
                <div class="paragraph">
                    儒生備夜誦，農夫困朝饁。
                </div>
                
                <div class="paragraph">
                    禪翁過工煮，老獲空腹喋。
                </div>
                
                <div class="paragraph">
                    綺席夢騰騰，玉山頭嶪嶪。
                </div>
                
                <div class="paragraph">
                    無餘乃尚可，非此意不厭。
                </div>
                
                <div class="paragraph">
                    一泛舌已潤，載啜心更愜。
                </div>
                
                <div class="paragraph">
                    不惟豁神觀，亦足暢煩惵。
                </div>
                
                <div class="paragraph">
                    清泠生肺肝，爽快勝抓鑷。
                </div>
                
                <div class="paragraph">
                    孰不恃薏苡，伏波煩謗囁。
                </div>
                
                <div class="paragraph">
                    孰不飲醇酎，伯仁憂腐脅。
                </div>
                
                <div class="paragraph">
                    祖逖敦雅尚，鴻漸未愽涉。
                </div>
                
                <div class="paragraph">
                    君謨號精鑒，才翁亦相躐。
                </div>
                
                <div class="paragraph">
                    玉川七椀興，令人解頤靨。
                </div>
                
                <div class="paragraph">
                    奇章兩串賜，遺芳在圖諜。
                </div>
                
                <div class="paragraph">
                    余昔喜賓客，爲世困書牒。
                </div>
                
                <div class="paragraph">
                    輕重必酬酢，往來煩蹻蹀。
                </div>
                
                <div class="paragraph">
                    自從竄夷裔，所藏多敗浥。
                </div>
                
                <div class="paragraph">
                    亦幸衰老年，數病脾氣怯。
                </div>
                
                <div class="paragraph">
                    棄置在髙閣，魂夢昏多魘。
                </div>
                
                <div class="paragraph">
                    拘病出湘漢，餘生若蟬蝶。
                </div>
                
                <div class="paragraph">
                    希夷有幽卧，刀劍銷鋩鋏。
                </div>
                
                <div class="paragraph">
                    一榻就空曠，百骸得和協。
                </div>
                
                <div class="paragraph">
                    久已廢翰墨，况復道游俠。
                </div>
                
                <div class="paragraph">
                    有味養元和，無物累吾嗋。
                </div>
                
                <div class="paragraph">
                    臨風欲占謝，遥企山西惵。
                </div>
                
        </div>
    </div>
</body>

</html>