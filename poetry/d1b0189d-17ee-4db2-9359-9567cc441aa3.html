<!DOCTYPE html>
<html>

<head>
    <title>
        送彥孚主簿
    </title>
    <meta name="keywords" content="送彥孚主簿 -- 黄庭堅">
    <meta name="description" content="送彥孚主簿 -- 黄庭堅">
    <meta property="og:title" content="送彥孚主簿">
    <meta property="og:url" content="https://vwood.xyz/poetry/d1b0189d-17ee-4db2-9359-9567cc441aa3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送彥孚主簿
        </h2>
        <div class="author"><a href="/author/5377fa7f-445f-42bd-bc99-bdd48d748d5a.html" title="黄庭堅" target="_blank">
                黄庭堅
            </a> (宋)
        </div>
        <div class="paragraphs">
            
                <div class="paragraph">
                    斯文當兩都，江夏世無雙。
                </div>
                
                <div class="paragraph">
                    叔度初不言，漢庭望風降。
                </div>
                
                <div class="paragraph">
                    中間眇人物，潛伏老崆谾。
                </div>
                
                <div class="paragraph">
                    本朝開典禮，棫樸作株樁。
                </div>
                
                <div class="paragraph">
                    世父盛文藻，如陸海潘江。
                </div>
                
                <div class="paragraph">
                    三戰士皆北，韔弓錦韜杠。
                </div>
                
                <div class="paragraph">
                    白衣受傳詔，短命終螢窗。
                </div>
                
                <div class="paragraph">
                    夢升卧南陽，耆舊無兩龐。
                </div>
                
                <div class="paragraph">
                    空鑱歐陽銘，松風悲隴瀧。
                </div>
                
                <div class="paragraph">
                    四海羣從間，爾來頗琤淙。
                </div>
                
                <div class="paragraph">
                    主簿吾宗秀，其能任爲邦。
                </div>
                
                <div class="paragraph">
                    軀幹雖眇小，勇沉鼎可扛。
                </div>
                
                <div class="paragraph">
                    擇師別陳許，取友觀羿逄。
                </div>
                
                <div class="paragraph">
                    折腰佐髯令，邑訟銷吠尨。
                </div>
                
                <div class="paragraph">
                    時邀府中飲，下箔蠟燒釭。
                </div>
                
                <div class="paragraph">
                    紅裳笑千金，清夜酒百缸。
                </div>
                
                <div class="paragraph">
                    同僚有惡少，嘲謔語亂哤。
                </div>
                
                <div class="paragraph">
                    君但隠几笑，諸老嘆敦厖。
                </div>
                
                <div class="paragraph">
                    況乃工朱墨，氣和信甚矼。
                </div>
                
                <div class="paragraph">
                    持此應時須，十年擁麾幢。
                </div>
                
                <div class="paragraph">
                    相逢常鞅掌，衙鼓趨𪔔𪔔。
                </div>
                
                <div class="paragraph">
                    簿書敗清談，汗顔吏樅樅。
                </div>
                
                <div class="paragraph">
                    臨分何以贈，要我賦蘭茳。
                </div>
                
                <div class="paragraph">
                    黄華雖衆笑，白雪不同腔。
                </div>
                
                <div class="paragraph">
                    野人甘芹味，敢饋厭羊羫。
                </div>
                
                <div class="paragraph">
                    顧子百短拙，飽腹戇胮肛。
                </div>
                
                <div class="paragraph">
                    惟思解官去，一丘事耕䎫。
                </div>
                
                <div class="paragraph">
                    君當取富貴，鐘鼓羅擊撞。
                </div>
                
                <div class="paragraph">
                    伏藏鼪鼯徑，猶想足音跫。
                </div>
                
        </div>
    </div>
</body>

</html>