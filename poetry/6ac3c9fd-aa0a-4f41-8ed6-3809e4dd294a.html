<!DOCTYPE html>
<html>

<head>
    <title>
        大宋中興頌
    </title>
    <meta name="keywords" content="大宋中興頌 -- 周紫芝">
    <meta name="description" content="大宋中興頌 -- 周紫芝">
    <meta property="og:title" content="大宋中興頌">
    <meta property="og:url" content="https://vwood.xyz/poetry/6ac3c9fd-aa0a-4f41-8ed6-3809e4dd294a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            大宋中興頌
        </h2>
        <div class="author"><a href="/author/5a905930-6e1e-420c-b1be-adafde041f09.html" title="周紫芝" target="_blank">
                周紫芝
            </a> (宋)
        </div>
        <div class="paragraphs">
            
                <div class="paragraph">
                    緬維聖宋，昔在中葉。
                </div>
                
                <div class="paragraph">
                    四方多虞，萬里喋血。
                </div>
                
                <div class="paragraph">
                    大臣持謀，興師肆伐。
                </div>
                
                <div class="paragraph">
                    將臣持兵，日獻戎捷。
                </div>
                
                <div class="paragraph">
                    皇帝曰吁，黷武無烈。
                </div>
                
                <div class="paragraph">
                    糜我赤子，膏我斧鉞。
                </div>
                
                <div class="paragraph">
                    孰與休師，一戟不折。
                </div>
                
                <div class="paragraph">
                    因壘而降，舞干而悅。
                </div>
                
                <div class="paragraph">
                    閉我玉關，歸師解甲。
                </div>
                
                <div class="paragraph">
                    犂我春田，銷兵鑄鐡。
                </div>
                
                <div class="paragraph">
                    使命交通，相望不絕。
                </div>
                
                <div class="paragraph">
                    愛惜兩朝，前師聖說。
                </div>
                
                <div class="paragraph">
                    昭陵之仁，嘉祐之業。
                </div>
                
                <div class="paragraph">
                    念昔興師，堂陛卼臲。
                </div>
                
                <div class="paragraph">
                    發言盈庭，更訿元薎。
                </div>
                
                <div class="paragraph">
                    佩劍彼此，孰予孰決。
                </div>
                
                <div class="paragraph">
                    廟謀一定，群議沮折。
                </div>
                
                <div class="paragraph">
                    袖手何言，瞠目巻舌。
                </div>
                
                <div class="paragraph">
                    草木蒼蒼，始有芽蘖。
                </div>
                
                <div class="paragraph">
                    盡育恢胎，咸歸坱圠。
                </div>
                
                <div class="paragraph">
                    灞上棘門，環衛拱列。
                </div>
                
                <div class="paragraph">
                    罔敢擅師，始制君節。
                </div>
                
                <div class="paragraph">
                    萬夫屬鞬，拜舞君闕。
                </div>
                
                <div class="paragraph">
                    乃命叔孫，諏日綿蕝。
                </div>
                
                <div class="paragraph">
                    蒐講闕遺，悉究悉設。
                </div>
                
                <div class="paragraph">
                    皇帝孝思，上與天合。
                </div>
                
                <div class="paragraph">
                    冀獲一真，如響必答。
                </div>
                
                <div class="paragraph">
                    翠輿南旋，紅鸞秉翣。
                </div>
                
                <div class="paragraph">
                    長樂鐘聞，皇情允愜。
                </div>
                
                <div class="paragraph">
                    我歌思齊，輿情激越。
                </div>
                
                <div class="paragraph">
                    皇帝之祀，咸秩罔缺。
                </div>
                
                <div class="paragraph">
                    合祭於郊，爰胾繭栗。
                </div>
                
                <div class="paragraph">
                    蒼璧前陳，大裘始挈。
                </div>
                
                <div class="paragraph">
                    我歌思文，以告豐潔。
                </div>
                
                <div class="paragraph">
                    大慶御朝，王春正月。
                </div>
                
                <div class="paragraph">
                    禹會塗山，萬玉交戛。
                </div>
                
                <div class="paragraph">
                    漢朝諸侯，圖籍是閲。
                </div>
                
                <div class="paragraph">
                    兵戈澒洞，士氣銷讋。
                </div>
                
                <div class="paragraph">
                    俎豆不陳，軍旅是急。
                </div>
                
                <div class="paragraph">
                    大起廱泮，儒士鼓篋。
                </div>
                
                <div class="paragraph">
                    韋带縞衣，駢冠累屧。
                </div>
                
                <div class="paragraph">
                    論秀蒸髦，尾尾岌岌。
                </div>
                
                <div class="paragraph">
                    農流於兵，病不生活。
                </div>
                
                <div class="paragraph">
                    茫茫千塍，蒿藜是沒。
                </div>
                
                <div class="paragraph">
                    皇帝慨然，親耕隴畷。
                </div>
                
                <div class="paragraph">
                    耕根之車，飛檐䡾䡾。
                </div>
                
                <div class="paragraph">
                    宣和之軌，明道之轍。
                </div>
                
                <div class="paragraph">
                    聖心懇到，三推未輟。
                </div>
                
                <div class="paragraph">
                    父老曰嘻，歸告我邑。
                </div>
                
                <div class="paragraph">
                    俾爾秔稌，屯雲積雪。
                </div>
                
                <div class="paragraph">
                    凡此大功，具載史牒。
                </div>
                
                <div class="paragraph">
                    用告神明，以報夔契。
                </div>
                
                <div class="paragraph">
                    帝坐法宫，禮備樂闋。
                </div>
                
                <div class="paragraph">
                    獸舞鳯鳴，八音不奪。
                </div>
                
                <div class="paragraph">
                    皇威所覃，雷動風發。
                </div>
                
                <div class="paragraph">
                    南面垂衣，大壯帝室。
                </div>
                
                <div class="paragraph">
                    曰臯曰雉，鼛鼔弗及。
                </div>
                
                <div class="paragraph">
                    蒼龍之闕，上摩星日。
                </div>
                
                <div class="paragraph">
                    萬目顧瞻，葱葱鬱鬱。
                </div>
                
                <div class="paragraph">
                    澎澎海潮，吳會來集。
                </div>
                
                <div class="paragraph">
                    天子萬年，風翔喜溢。
                </div>
                
                <div class="paragraph">
                    孰磨蒼崖，孰秉史筆。
                </div>
                
                <div class="paragraph">
                    天子曰都，是任良弼。
                </div>
                
                <div class="paragraph">
                    聖有至言，維德之一。
                </div>
                
                <div class="paragraph">
                    是用作歌，以告萬國。
                </div>
                
        </div>
    </div>
</body>

</html>