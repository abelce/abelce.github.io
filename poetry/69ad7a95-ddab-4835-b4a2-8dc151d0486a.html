<!DOCTYPE html>
<html>

<head>
    <title>
        代書寄趙宏
    </title>
    <meta name="keywords" content="代書寄趙宏 -- 曾鞏">
    <meta name="description" content="代書寄趙宏 -- 曾鞏">
    <meta property="og:title" content="代書寄趙宏">
    <meta property="og:url" content="https://vwood.xyz/poetry/69ad7a95-ddab-4835-b4a2-8dc151d0486a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            代書寄趙宏
        </h2>
        <div class="author"><a href="/author/540030c0-66e4-4596-ad68-c686c5a873f6.html" title="曾鞏" target="_blank">
                曾鞏
            </a> (宋)
        </div>
        <div class="paragraphs">
            
                <div class="paragraph">
                    憶承昨歲致書召，遂入江城同一笑。
                </div>
                
                <div class="paragraph">
                    羸奴小馬君所借，出犯朝寒鞅頻掉。
                </div>
                
                <div class="paragraph">
                    從來萬事固已拙，況乃病敦顔不少。
                </div>
                
                <div class="paragraph">
                    去隨衆後已自枉，更苦世情非可料。
                </div>
                
                <div class="paragraph">
                    一心耿耿浪誠直，百口幡幡競訶誚。
                </div>
                
                <div class="paragraph">
                    獨君踴躍於我顧，譬於真玉火空燒。
                </div>
                
                <div class="paragraph">
                    別來未幾歲云換，楊柳得春還窈窕。
                </div>
                
                <div class="paragraph">
                    東溪最好水已淥，桃李萬株紅白照。
                </div>
                
                <div class="paragraph">
                    當時病卧不能出，日倚東風想同調。
                </div>
                
                <div class="paragraph">
                    逡巡紅白委地休，新葉可書陰可釣。
                </div>
                
                <div class="paragraph">
                    君持使傳入南師，忽領貔貅過蓬藋。
                </div>
                
                <div class="paragraph">
                    僧堂取酒就君飲，不覺乘歡盞頻釂。
                </div>
                
                <div class="paragraph">
                    屋西明月過簾白，簾角有時飛熠燿。
                </div>
                
                <div class="paragraph">
                    明聞鉦鼓催軍發，共上高樓看旗旐。
                </div>
                
                <div class="paragraph">
                    日高行忽又別君，從此閉門誰可嘯。
                </div>
                
                <div class="paragraph">
                    秋風已盡始得書，喜聽車輪返窮徼。
                </div>
                
                <div class="paragraph">
                    身欲追隨病未能，目斷珊瑚遮海嶠。
                </div>
                
                <div class="paragraph">
                    是時肺氣壯更惡，日以沉冥憂不療。
                </div>
                
                <div class="paragraph">
                    豈其艱苦天所憫，晚節幸值巫彭妙。
                </div>
                
                <div class="paragraph">
                    放心已保性命在，握手猶驚骨骸峭。
                </div>
                
                <div class="paragraph">
                    今年霜霰雖未重，室冷尚無薪可燎。
                </div>
                
                <div class="paragraph">
                    一畝酸寒豈易言，局促不殊魚在罩。
                </div>
                
                <div class="paragraph">
                    勞君書札數問訊，深愧薄材無象肖。
                </div>
                
                <div class="paragraph">
                    君心卓犖衆未識，安得辨口聞廊廟。
                </div>
                
        </div>
    </div>
</body>

</html>