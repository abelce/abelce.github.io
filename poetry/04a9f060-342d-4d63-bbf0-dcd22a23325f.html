<!DOCTYPE html>
<html>

<head>
    <title>
        適齋示池水大篇效元白體相答
    </title>
    <meta name="keywords" content="適齋示池水大篇效元白體相答 -- 樓鑰">
    <meta name="description" content="適齋示池水大篇效元白體相答 -- 樓鑰">
    <meta property="og:title" content="適齋示池水大篇效元白體相答">
    <meta property="og:url" content="https://vwood.xyz/poetry/04a9f060-342d-4d63-bbf0-dcd22a23325f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            適齋示池水大篇效元白體相答
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    適齋一片心，它人難與比。
                </div>
                
                <div class="paragraph">
                    少時發此念，樂施到莫齒。
                </div>
                
                <div class="paragraph">
                    婚姻成者衆，葬埋不知幾。
                </div>
                
                <div class="paragraph">
                    義氣追古人，仁風動桑梓。
                </div>
                
                <div class="paragraph">
                    利益及物物，方便形事事。
                </div>
                
                <div class="paragraph">
                    先正有此言，源流固有自。
                </div>
                
                <div class="paragraph">
                    外家有大池，清波照叢桂。
                </div>
                
                <div class="paragraph">
                    來者不問誰，小大聽盈器。
                </div>
                
                <div class="paragraph">
                    及其旱將涸，一雨復清泚。
                </div>
                
                <div class="paragraph">
                    我舅爲欣然，作詩自言志。
                </div>
                
                <div class="paragraph">
                    平生欲濟人，往往多割己。
                </div>
                
                <div class="paragraph">
                    向來俸可分，掛冠踰一紀。
                </div>
                
                <div class="paragraph">
                    心勤力不逮，不得盡如意。
                </div>
                
                <div class="paragraph">
                    安得有貲財，如此池中水。
                </div>
                
                <div class="paragraph">
                    來求則應之，吾心斯足矣。
                </div>
                
                <div class="paragraph">
                    長篇筆餘力，亹亹遂滿紙。
                </div>
                
                <div class="paragraph">
                    病足正僵卧，三誦爲之起。
                </div>
                
                <div class="paragraph">
                    韵險不容次，愚言不能止。
                </div>
                
                <div class="paragraph">
                    公曰汝答我，只用元白體。
                </div>
                
                <div class="paragraph">
                    公心與天通，言合孟軻氏。
                </div>
                
                <div class="paragraph">
                    菽粟如水火，此意豈不美。
                </div>
                
                <div class="paragraph">
                    黄金土同價，但恐無此理。
                </div>
                
                <div class="paragraph">
                    求水易足用，近止及鄰里。
                </div>
                
                <div class="paragraph">
                    上不過飲食，下亦止濯洗。
                </div>
                
                <div class="paragraph">
                    求財則無厭，來不問遠邇。
                </div>
                
                <div class="paragraph">
                    應者力已竭，求者殊未已。
                </div>
                
                <div class="paragraph">
                    有如一富翁，獨處百家市。
                </div>
                
                <div class="paragraph">
                    始焉逐什一，貧富本相濟。
                </div>
                
                <div class="paragraph">
                    餘波被四鄰，人情皆可喜。
                </div>
                
                <div class="paragraph">
                    久之責望重，爭訟隨謗毀。
                </div>
                
                <div class="paragraph">
                    不言理曲直，但謂富者鄙。
                </div>
                
                <div class="paragraph">
                    堯舜有至仁，猶病在博施。
                </div>
                
                <div class="paragraph">
                    所以漢劉德，其言有深旨。
                </div>
                
                <div class="paragraph">
                    富者民之怨，百萬輒散棄。
                </div>
                
                <div class="paragraph">
                    貧富各有分，取予尤不易。
                </div>
                
                <div class="paragraph">
                    生長在舅側，義事熟於耳。
                </div>
                
                <div class="paragraph">
                    頗亦知爲人，緩急力不計。
                </div>
                
                <div class="paragraph">
                    舅言出於仁，甥言裁以義。
                </div>
                
                <div class="paragraph">
                    二者若不同，同歸於一揆。
                </div>
                
                <div class="paragraph">
                    愛苟無差等，兼愛幾墨子。
                </div>
                
                <div class="paragraph">
                    豈惟道非中，安有力及此。
                </div>
                
                <div class="paragraph">
                    仁民與愛物，要自親親始。
                </div>
                
        </div>
    </div>
</body>

</html>