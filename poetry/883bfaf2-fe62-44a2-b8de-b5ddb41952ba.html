<!DOCTYPE html>
<html>

<head>
    <title>
        嘉熙四年九月奉詔改明年元爲淳祐閏十二月降德音
    </title>
    <meta name="keywords" content="嘉熙四年九月奉詔改明年元爲淳祐閏十二月降德音 -- 岳珂">
    <meta name="description" content="嘉熙四年九月奉詔改明年元爲淳祐閏十二月降德音 -- 岳珂">
    <meta property="og:title" content="嘉熙四年九月奉詔改明年元爲淳祐閏十二月降德音">
    <meta property="og:url" content="https://vwood.xyz/poetry/883bfaf2-fe62-44a2-b8de-b5ddb41952ba.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            嘉熙四年九月奉詔改明年元爲淳祐閏十二月降德音
        </h2>
        <div class="author"><a href="/author/a53019ba-43d9-4957-8663-002134d2b937.html" title="岳珂" target="_blank">
                岳珂
            </a> (宋)
        </div>
        <div class="paragraphs">
            
                <div class="paragraph">
                    我生淳熙間，今復見淳祐。
                </div>
                
                <div class="paragraph">
                    粵從髮覆額，及此已衰耇。
                </div>
                
                <div class="paragraph">
                    恭惟孝皇聖，是時方在宥。
                </div>
                
                <div class="paragraph">
                    兩宮俱萬年，薄海同一候。
                </div>
                
                <div class="paragraph">
                    四時無札癘，仍歲稱大有。
                </div>
                
                <div class="paragraph">
                    布政具方策，詒謀謹封守。
                </div>
                
                <div class="paragraph">
                    中更繼代三，更閲改年九。
                </div>
                
                <div class="paragraph">
                    帝心思止當，休命侈誕受。
                </div>
                
                <div class="paragraph">
                    夫何邇年來，譴告頗輻湊。
                </div>
                
                <div class="paragraph">
                    災流雨雹行，星以妖彗奏。
                </div>
                
                <div class="paragraph">
                    烏暘爍天地，蝗害徧田畝。
                </div>
                
                <div class="paragraph">
                    饑氓腹□□，遺穗莽如帚。
                </div>
                
                <div class="paragraph">
                    莫量天降疵，但見證書咎。
                </div>
                
                <div class="paragraph">
                    嗟予斗升□，濫此符竹剖。
                </div>
                
                <div class="paragraph">
                    眼看人穽崖，心愧吳父母。
                </div>
                
                <div class="paragraph">
                    忽傳一札下，取法四宗舊。
                </div>
                
                <div class="paragraph">
                    既叶天人助，復期風俗厚。
                </div>
                
                <div class="paragraph">
                    熙陵道化盛，仁祖歷年久。
                </div>
                
                <div class="paragraph">
                    華旦盛太平，中天開永阜。
                </div>
                
                <div class="paragraph">
                    願言緝熙襲，還見泰和又。
                </div>
                
                <div class="paragraph">
                    三春霈雷雨，一洗徧宇宙。
                </div>
                
                <div class="paragraph">
                    桁楊空滯冤，緡庾釋逋負。
                </div>
                
                <div class="paragraph">
                    無文祀咸秩，有纇網皆漏。
                </div>
                
                <div class="paragraph">
                    果聞精祲合，悔禍屈伸肘。
                </div>
                
                <div class="paragraph">
                    先清塞壖塵，猩鼯盡驚走。
                </div>
                
                <div class="paragraph">
                    次反沙磧廬，鴻雁悉馴揉。
                </div>
                
                <div class="paragraph">
                    三白在臘前，一雨見春後。
                </div>
                
                <div class="paragraph">
                    星躔順宣夜，潢池息白晝。
                </div>
                
                <div class="paragraph">
                    人心本易孚，天道常善救。
                </div>
                
                <div class="paragraph">
                    是知天愛君，豈不公所覆。
                </div>
                
                <div class="paragraph">
                    芻蕘志報上，一言發白獸。
                </div>
                
                <div class="paragraph">
                    願惟實德心，對此歲事首。
                </div>
                
                <div class="paragraph">
                    帝臨心肯貳，俊籲賢必右。
                </div>
                
                <div class="paragraph">
                    體茲生物心，持此經濟手。
                </div>
                
                <div class="paragraph">
                    仁民始及物，育稼須去莠。
                </div>
                
                <div class="paragraph">
                    一念端弗忘，九關真可扣。
                </div>
                
                <div class="paragraph">
                    補裳儻因線，納約當自牖。
                </div>
                
                <div class="paragraph">
                    不量疎遠姿，尚可感通否。
                </div>
                
                <div class="paragraph">
                    葵傾久未降，芹獻幸匪陋。
                </div>
                
                <div class="paragraph">
                    輶軒應轉聞，聊當小人缶。
                </div>
                
        </div>
    </div>
</body>

</html>