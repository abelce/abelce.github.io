<!DOCTYPE html>
<html>

<head>
    <title>
        李公擇過高郵見施大夫與孫莘老賞花詩憶與僕去歲會於彭門折花饋筍故事作詩二十四韵見戲依韵奉答亦以戲公擇云
    </title>
    <meta name="keywords" content="李公擇過高郵見施大夫與孫莘老賞花詩憶與僕去歲會於彭門折花饋筍故事作詩二十四韵見戲依韵奉答亦以戲公擇云 -- 蘇軾">
    <meta name="description" content="李公擇過高郵見施大夫與孫莘老賞花詩憶與僕去歲會於彭門折花饋筍故事作詩二十四韵見戲依韵奉答亦以戲公擇云 -- 蘇軾">
    <meta property="og:title" content="李公擇過高郵見施大夫與孫莘老賞花詩憶與僕去歲會於彭門折花饋筍故事作詩二十四韵見戲依韵奉答亦以戲公擇云">
    <meta property="og:url" content="https://vwood.xyz/poetry/2551f405-e4e2-4d76-8e1f-3e1677918ef8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            李公擇過高郵見施大夫與孫莘老賞花詩憶與僕去歲會於彭門折花饋筍故事作詩二十四韵見戲依韵奉答亦以戲公擇云
        </h2>
        <div class="author"><a href="/author/a0927add-96a4-406f-98d2-eccffe36df5a.html" title="蘇軾" target="_blank">
                蘇軾
            </a> (宋)
        </div>
        <div class="paragraphs">
            
                <div class="paragraph">
                    汝陽真天人，絹帽著紅槿。
                </div>
                
                <div class="paragraph">
                    纏頭三百萬，不買一微哂。
                </div>
                
                <div class="paragraph">
                    共誇青山峰，曲盡花不隕。
                </div>
                
                <div class="paragraph">
                    當時謫仙人，逸韵謝封畛。
                </div>
                
                <div class="paragraph">
                    詩成天一笑，萬象解寒窘。
                </div>
                
                <div class="paragraph">
                    驚開小桃杏，不待雷發軫。
                </div>
                
                <div class="paragraph">
                    餘波尚涓滴，乞與居易稹。
                </div>
                
                <div class="paragraph">
                    爾來誰復見，前輩風流盡。
                </div>
                
                <div class="paragraph">
                    寂寞兩詩人，殘紅對櫻筍。
                </div>
                
                <div class="paragraph">
                    饑腸得一醉，妙語傳不泯。
                </div>
                
                <div class="paragraph">
                    君來恨不與，更復相牽引。
                </div>
                
                <div class="paragraph">
                    我老心已灰，空煩扇餘燼。
                </div>
                
                <div class="paragraph">
                    天游照六鑿，虛室掃充牣。
                </div>
                
                <div class="paragraph">
                    懸知色竟空，那復嗜烏吻。
                </div>
                
                <div class="paragraph">
                    蕭然一方丈，居士老龐藴。
                </div>
                
                <div class="paragraph">
                    散花從滿裓，不答天女問。
                </div>
                
                <div class="paragraph">
                    故人猶故目，怨句寫餘恨。
                </div>
                
                <div class="paragraph">
                    疑我此心在，遮防費欄楯。
                </div>
                
                <div class="paragraph">
                    應虞已斃蛇，折尾時一蠢。
                </div>
                
                <div class="paragraph">
                    仄聞孟光賢，未學處仲忍。
                </div>
                
                <div class="paragraph">
                    寄招應已足，左右侍雲鬒。
                </div>
                
                <div class="paragraph">
                    何時花月夜，羊酒謝不敏。
                </div>
                
                <div class="paragraph">
                    此生如幻耳，戲語君勿慍。
                </div>
                
                <div class="paragraph">
                    應同亡是公，一對子虛听。
                </div>
                
        </div>
    </div>
</body>

</html>