<!DOCTYPE html>
<html>

<head>
    <title>
        憶昨詩示諸外弟
    </title>
    <meta name="keywords" content="憶昨詩示諸外弟 -- 王安石">
    <meta name="description" content="憶昨詩示諸外弟 -- 王安石">
    <meta property="og:title" content="憶昨詩示諸外弟">
    <meta property="og:url" content="https://vwood.xyz/poetry/8a1d6749-b2eb-4547-a4ad-7df89d2ddff4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            憶昨詩示諸外弟
        </h2>
        <div class="author"><a href="/author/ac66266a-fbbe-49d4-ae4a-cee74e2b54d0.html" title="王安石" target="_blank">
                王安石
            </a> (宋)
        </div>
        <div class="paragraphs">
            
                <div class="paragraph">
                    憶昨此地相逢時，春入窮谷多芳菲。
                </div>
                
                <div class="paragraph">
                    短垣囷囷冠翠嶺，躑躅萬樹紅相圍。
                </div>
                
                <div class="paragraph">
                    幽花媚草錯雜出，黄蜂白蝶參差飛。
                </div>
                
                <div class="paragraph">
                    此時少壯自負恃，意氣與日爭光輝。
                </div>
                
                <div class="paragraph">
                    乘閑弄筆戲春色，脫略不省旁人譏。
                </div>
                
                <div class="paragraph">
                    坐欲持此博軒冕，肯言孔孟猶寒饑。
                </div>
                
                <div class="paragraph">
                    丙子從親走京國，浮塵坌並緇人衣。
                </div>
                
                <div class="paragraph">
                    明年親作建昌吏，四月挽船江上磯。
                </div>
                
                <div class="paragraph">
                    端居感慨忽自寤，青天閃爍無停暉。
                </div>
                
                <div class="paragraph">
                    男兒少壯不樹立，挾此窮老將安歸。
                </div>
                
                <div class="paragraph">
                    吟哦圖書謝慶弔，坐室寂寞生伊威。
                </div>
                
                <div class="paragraph">
                    材疏命賤不自揣，欲與稷契遐相希。
                </div>
                
                <div class="paragraph">
                    旻天一朝畀以禍，先子泯沒予誰依。
                </div>
                
                <div class="paragraph">
                    精神流離肝肺絕，眥血被面無時晞。
                </div>
                
                <div class="paragraph">
                    母兄呱呱泣相守，三載厭食鍾山薇。
                </div>
                
                <div class="paragraph">
                    屬聞降詔起群彥，遂自下國趨王畿。
                </div>
                
                <div class="paragraph">
                    刻章琢句獻天子，釣取薄祿歡庭闈。
                </div>
                
                <div class="paragraph">
                    身著青衫手持版，奔走卒歲官淮沂。
                </div>
                
                <div class="paragraph">
                    淮沂無山四封庳，獨有廟塔尤峨巍。
                </div>
                
                <div class="paragraph">
                    時時憑高一悵望，想見江南多翠微。
                </div>
                
                <div class="paragraph">
                    歸心動蕩不可抑，霍若猛吹翻旌旂。
                </div>
                
                <div class="paragraph">
                    騰書漕府私自列，仁者惻隠從其祈。
                </div>
                
                <div class="paragraph">
                    暮春三月亂江水，勁櫓健帆如轉機。
                </div>
                
                <div class="paragraph">
                    還家上堂拜祖母，奉手出涕縱橫揮。
                </div>
                
                <div class="paragraph">
                    出門信馬向何許，城郭宛然相識稀。
                </div>
                
                <div class="paragraph">
                    永懷前事不自適，却指舅館接山扉。
                </div>
                
                <div class="paragraph">
                    當時髫兒戲我側，于今冠佩何頎頎。
                </div>
                
                <div class="paragraph">
                    况復丘樊滿秋色，蜂蝶摧藏花草腓。
                </div>
                
                <div class="paragraph">
                    令人感嗟千萬緒，不忍蒼卒回驂騑。
                </div>
                
                <div class="paragraph">
                    留當開樽强自慰，邀子劇飲毋予違。
                </div>
                
        </div>
    </div>
</body>

</html>