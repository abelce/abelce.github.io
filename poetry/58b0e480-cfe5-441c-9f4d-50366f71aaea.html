<!DOCTYPE html>
<html>

<head>
    <title>
        廬州詩
    </title>
    <meta name="keywords" content="廬州詩 -- 張祁">
    <meta name="description" content="廬州詩 -- 張祁">
    <meta property="og:title" content="廬州詩">
    <meta property="og:url" content="https://vwood.xyz/poetry/58b0e480-cfe5-441c-9f4d-50366f71aaea.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            廬州詩
        </h2>
        <div class="author"><a href="/author/62a518ae-b4ed-4b9f-a755-d21a86b8f8e8.html" title="張祁" target="_blank">
                張祁
            </a> (宋)
        </div>
        <div class="paragraphs">
            
                <div class="paragraph">
                    平湖阻城南，長淮带城西。
                </div>
                
                <div class="paragraph">
                    壯哉金斗勢，吳人築合肥。
                </div>
                
                <div class="paragraph">
                    曹瞞狼顧地，苻秦又顛擠。
                </div>
                
                <div class="paragraph">
                    六飛駐吳會，重兵盾邊陲。
                </div>
                
                <div class="paragraph">
                    紹興丁巳歲，書生綰戎機。
                </div>
                
                <div class="paragraph">
                    酈瓊劫衆叛，度河從僞齊。
                </div>
                
                <div class="paragraph">
                    蒼黄驅迫際，白刃加扶持。
                </div>
                
                <div class="paragraph">
                    在職諸君子，臨難節不虧。
                </div>
                
                <div class="paragraph">
                    尚書徇國事，既以身死之。
                </div>
                
                <div class="paragraph">
                    罵賊語悲壯，摏喉聲喔咿。
                </div>
                
                <div class="paragraph">
                    嗚呼趙使君，忠血濺路歧。
                </div>
                
                <div class="paragraph">
                    在職喬張實大將，橫尸枕階基。
                </div>
                
                <div class="paragraph">
                    至今遺部曲，言之皆涕洟。
                </div>
                
                <div class="paragraph">
                    法當爲請謚，史策垂清規。
                </div>
                
                <div class="paragraph">
                    法當爲立廟，血食安淮圻。
                </div>
                
                <div class="paragraph">
                    奈何後之人，邈然弗吾思。
                </div>
                
                <div class="paragraph">
                    居官潭潭府，神不芘茅茨。
                </div>
                
                <div class="paragraph">
                    冤氣與精魄，皇皇何所依。
                </div>
                
                <div class="paragraph">
                    所以州州內，鬼物多怪奇。
                </div>
                
                <div class="paragraph">
                    月明廷廡下，彷彿若有窺。
                </div>
                
                <div class="paragraph">
                    謦欬聞動息，衣冠儷容儀。
                </div>
                
                <div class="paragraph">
                    士民日凋瘵，岳牧嬰禍罹。
                </div>
                
                <div class="paragraph">
                    一紀八除帥，五喪三哭妻。
                </div>
                
                <div class="paragraph">
                    張侯及內子，遍體生瘡痍。
                </div>
                
                <div class="paragraph">
                    爬搔疼徹骨，脫衣痛粘皮。
                </div>
                
                <div class="paragraph">
                    狂氓據聽事，夫人憑指揮。
                </div>
                
                <div class="paragraph">
                    玉勒要烏馬，雲鬟追小姬。
                </div>
                
                <div class="paragraph">
                    同殂頃刻許，異事今古稀。
                </div>
                
                <div class="paragraph">
                    磊落陳閣學，文章李紫微。
                </div>
                
                <div class="paragraph">
                    築城志不遂，起廢止於斯。
                </div>
                
                <div class="paragraph">
                    杜侯在官日，夜寢鬼來笞拔劍起驅逐，反顧出戶幃。
                </div>
                
                <div class="paragraph">
                    曰杜二汝福，即有鼓盆悲。
                </div>
                
                <div class="paragraph">
                    德章罷郡去，厭厭若行尸。
                </div>
                
                <div class="paragraph">
                    還家席未暖，凶問忽四馳。
                </div>
                
                <div class="paragraph">
                    安道移嘉禾，病骨何尪羸。
                </div>
                
                <div class="paragraph">
                    於時秋暑熾，絮帽裹頷頤。
                </div>
                
                <div class="paragraph">
                    餘齡亦何有，幹在神已睽。
                </div>
                
                <div class="paragraph">
                    師說達吏治，通材長拊綏。
                </div>
                
                <div class="paragraph">
                    東來期月政，簡靜民甚宜。
                </div>
                
                <div class="paragraph">
                    傳聞蓋棺日，邑里皆號啼。
                </div>
                
                <div class="paragraph">
                    近者吳徽閣，魚軒發靈輀。
                </div>
                
                <div class="paragraph">
                    營卒仆公宇，廄駟裹敝帷。
                </div>
                
                <div class="paragraph">
                    行路聞若駭，舉家驚欲癡。
                </div>
                
                <div class="paragraph">
                    昔有鄴中守，迥諱姓尉遲。
                </div>
                
                <div class="paragraph">
                    後周死國難，英忠未立祠。
                </div>
                
                <div class="paragraph">
                    及唐開元日，刺史多艱危。
                </div>
                
                <div class="paragraph">
                    居官屢謫死，未至先歔欷。
                </div>
                
                <div class="paragraph">
                    仁矣張嘉祐，下車知端倪。
                </div>
                
                <div class="paragraph">
                    廟貌嚴祀典，滿考遷京畿。
                </div>
                
                <div class="paragraph">
                    兄弟列三戟，金吾有光輝。
                </div>
                
                <div class="paragraph">
                    吳競繼爲政，神則加冕衣。
                </div>
                
                <div class="paragraph">
                    自此守無患，史書信可推。
                </div>
                
                <div class="paragraph">
                    伯有執鄭政，汰侈荒於嬉。
                </div>
                
                <div class="paragraph">
                    出奔復爲亂，羊肆死猖披。
                </div>
                
                <div class="paragraph">
                    強魂作淫厲，殺人如取攜。
                </div>
                
                <div class="paragraph">
                    其後立良止，祭祀在宗枝。
                </div>
                
                <div class="paragraph">
                    罪戮彼自取，禍福尚能移。
                </div>
                
                <div class="paragraph">
                    族大所馮厚，子產豈吾欺。
                </div>
                
                <div class="paragraph">
                    寒溫五種瘧，踸踔一足夔。
                </div>
                
                <div class="paragraph">
                    或能爲病祟，祈禱烹伏雌。
                </div>
                
                <div class="paragraph">
                    況我義烈士，品秩非賤卑。
                </div>
                
                <div class="paragraph">
                    凜凜有生氣，爲神復何疑。
                </div>
                
                <div class="paragraph">
                    勺水不酹地，敢望壺與蹄。
                </div>
                
                <div class="paragraph">
                    片瓦不覆頂，敢望題與榱。
                </div>
                
                <div class="paragraph">
                    邦君寄民社，此責將任誰。
                </div>
                
                <div class="paragraph">
                    既往不足咎，來者猶可追。
                </div>
                
                <div class="paragraph">
                    儻依包孝肅，或依皇地祇。
                </div>
                
                <div class="paragraph">
                    經營數楗屋，豐儉隨公私。
                </div>
                
                <div class="paragraph">
                    丹青羅像設，香火奉歲時。
                </div>
                
                <div class="paragraph">
                    尚書名位重，正寢或可施。
                </div>
                
                <div class="paragraph">
                    呂姬徇夫葬，義婦嚴中閨。
                </div>
                
                <div class="paragraph">
                    清賢列兩廡，後先分等衰。
                </div>
                
                <div class="paragraph">
                    當時同難士，物色不可遺。
                </div>
                
                <div class="paragraph">
                    張陳李鮑韓，勢必相追隨。
                </div>
                
                <div class="paragraph">
                    德章病而去，去取更臨時。
                </div>
                
                <div class="paragraph">
                    尊罍陳儼雅，劍佩光陸離。
                </div>
                
                <div class="paragraph">
                    匠事落成日，醮祭蠲州治。
                </div>
                
                <div class="paragraph">
                    青詞奏上帝，冊祝告神知。
                </div>
                
                <div class="paragraph">
                    若曰物異趣，人鬼安同栖。
                </div>
                
                <div class="paragraph">
                    茲焉卜新宅，再拜迎將歸。
                </div>
                
                <div class="paragraph">
                    悲笳響蕭瑟，風馭行差池。
                </div>
                
                <div class="paragraph">
                    穹旻亦異色，道路皆慘悽。
                </div>
                
                <div class="paragraph">
                    巍峨文武廟，千載無傾欹。
                </div>
                
                <div class="paragraph">
                    使君享安穩，高堂樂融怡。
                </div>
                
                <div class="paragraph">
                    豈弟布惠政，吉祥介繁禧。
                </div>
                
                <div class="paragraph">
                    遂紆紫泥詔，入侍白玉墀。
                </div>
                
                <div class="paragraph">
                    斯民獲後福，年穀得禳祈。
                </div>
                
                <div class="paragraph">
                    坎坎夜伐鼓，欣欣朝薦犧。
                </div>
                
                <div class="paragraph">
                    人神所依賴，時平物不疵。
                </div>
                
                <div class="paragraph">
                    中興天子聖，群公方倚毗。
                </div>
                
                <div class="paragraph">
                    明德格幽顯，和風被華夷。
                </div>
                
                <div class="paragraph">
                    典章粲文治，昭然日月垂。
                </div>
                
                <div class="paragraph">
                    臣工靡不報，秩祀當緝熙。
                </div>
                
                <div class="paragraph">
                    四聰無壅塞，百揆欽疇咨。
                </div>
                
                <div class="paragraph">
                    咨爾淮西吏，不請奚俟爲。
                </div>
                
                <div class="paragraph">
                    露章畫中旨，施行敢稽遲。
                </div>
                
                <div class="paragraph">
                    太常定廟額，金榜華標題。
                </div>
                
                <div class="paragraph">
                    特書旌死節，大字刻豐碑。
                </div>
                
                <div class="paragraph">
                    碑陰有堅石，鐫我廬州詩。
                </div>
                
        </div>
    </div>
</body>

</html>