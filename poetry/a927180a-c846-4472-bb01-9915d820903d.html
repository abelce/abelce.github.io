<!DOCTYPE html>
<html>

<head>
    <title>
        憶山送人
    </title>
    <meta name="keywords" content="憶山送人 -- 蘇洵">
    <meta name="description" content="憶山送人 -- 蘇洵">
    <meta property="og:title" content="憶山送人">
    <meta property="og:url" content="https://vwood.xyz/poetry/a927180a-c846-4472-bb01-9915d820903d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            憶山送人
        </h2>
        <div class="author"><a href="/author/01d16e06-ea2f-4030-988d-58cf1128e81c.html" title="蘇洵" target="_blank">
                蘇洵
            </a> (宋)
        </div>
        <div class="paragraphs">
            
                <div class="paragraph">
                    少年喜奇迹，落拓鞍馬間。
                </div>
                
                <div class="paragraph">
                    縱目視天下，愛此宇宙寬。
                </div>
                
                <div class="paragraph">
                    山川看不厭，浩然遂忘還。
                </div>
                
                <div class="paragraph">
                    岷峨最先見，睛光厭西川。
                </div>
                
                <div class="paragraph">
                    遠望未及上，但愛青若鬟。
                </div>
                
                <div class="paragraph">
                    大雪冬沒脛，夏秋多虵蚖。
                </div>
                
                <div class="paragraph">
                    乘春乃敢去，匍匐攀孱顔。
                </div>
                
                <div class="paragraph">
                    有路不容足，左右號鹿猿。
                </div>
                
                <div class="paragraph">
                    陰崖雪如石，迫暖成高瀾。
                </div>
                
                <div class="paragraph">
                    經日到絕頂，目眩手足顛。
                </div>
                
                <div class="paragraph">
                    自恐不得下，撫膺忽長嘆。
                </div>
                
                <div class="paragraph">
                    坐定聊四顧，風色非人寰。
                </div>
                
                <div class="paragraph">
                    仰面囁雲霞，垂手撫百山。
                </div>
                
                <div class="paragraph">
                    臨風弄襟袖，飄若風中仙。
                </div>
                
                <div class="paragraph">
                    朅來游荆渚，談笑登峽船。
                </div>
                
                <div class="paragraph">
                    峽山無平岡，峽水多悍湍。
                </div>
                
                <div class="paragraph">
                    長風送輕帆，瞥過難詳觀。
                </div>
                
                <div class="paragraph">
                    其間最可愛，巫廟十數巔。
                </div>
                
                <div class="paragraph">
                    聳聳青玉幹，折首不見端。
                </div>
                
                <div class="paragraph">
                    其餘亦詭怪，土老崖石頑。
                </div>
                
                <div class="paragraph">
                    長江渾渾流，觸齧不可攔。
                </div>
                
                <div class="paragraph">
                    苟非峽山壯，浩浩無隅邊。
                </div>
                
                <div class="paragraph">
                    恐是造物意，特使險且堅。
                </div>
                
                <div class="paragraph">
                    江山兩相值，後世無水患。
                </div>
                
                <div class="paragraph">
                    水行月餘日，泊舟事征鞍。
                </div>
                
                <div class="paragraph">
                    爛熳走塵土，耳囂目眵昏。
                </div>
                
                <div class="paragraph">
                    中路逢漢水，亂流愛清淵。
                </div>
                
                <div class="paragraph">
                    道逢塵土客，洗濯無瑕痕。
                </div>
                
                <div class="paragraph">
                    振鞭入京師，累歲不得官。
                </div>
                
                <div class="paragraph">
                    悠悠故鄉念，中夜成慘然。
                </div>
                
                <div class="paragraph">
                    五噫不復留，馳車走轘轅。
                </div>
                
                <div class="paragraph">
                    自是識嵩岳，蕩蕩容貌尊。
                </div>
                
                <div class="paragraph">
                    不入衆山列，體如鎮中原。
                </div>
                
                <div class="paragraph">
                    幾日至華下，秀色碧照天。
                </div>
                
                <div class="paragraph">
                    上下數十里，映睫青巑巑。
                </div>
                
                <div class="paragraph">
                    迤邐見終南，魁岸蟠長安。
                </div>
                
                <div class="paragraph">
                    一月看山岳，懷抱斗以騫。
                </div>
                
                <div class="paragraph">
                    漸漸大道盡，倚山棧夤緣。
                </div>
                
                <div class="paragraph">
                    下瞰不測溪，石齒交戈鋋。
                </div>
                
                <div class="paragraph">
                    虛閣怖馬足，險崖磨吾肩。
                </div>
                
                <div class="paragraph">
                    左山右絕澗，中加一繩慳。
                </div>
                
                <div class="paragraph">
                    傲睨駐鞍轡，不妨驅以鞭。
                </div>
                
                <div class="paragraph">
                    累累斬絕峯，兀不相屬聯。
                </div>
                
                <div class="paragraph">
                    背出或逾峻，遠騖如爭先。
                </div>
                
                <div class="paragraph">
                    或時度岡領，下馬步險艱。
                </div>
                
                <div class="paragraph">
                    怪事看愈好，勤劬變清歡。
                </div>
                
                <div class="paragraph">
                    行行上劒閣，勉强踵不前。
                </div>
                
                <div class="paragraph">
                    矯首望故國，漫漫但青煙。
                </div>
                
                <div class="paragraph">
                    及下鹿頭坂，始見平沙田。
                </div>
                
                <div class="paragraph">
                    歸來顧妻子，壯抱難留運。
                </div>
                
                <div class="paragraph">
                    遂使下餘載，此路常周旋。
                </div>
                
                <div class="paragraph">
                    又聞吳越山，中明水澄鮮。
                </div>
                
                <div class="paragraph">
                    百金買駿馬，往意不自存。
                </div>
                
                <div class="paragraph">
                    投身入廬岳，首挹瀑布源。
                </div>
                
                <div class="paragraph">
                    飛下二千丈，强烈不可干。
                </div>
                
                <div class="paragraph">
                    餘潤散爲雨，遍作山中寒。
                </div>
                
                <div class="paragraph">
                    次入二林寺，遂獲高僧言。
                </div>
                
                <div class="paragraph">
                    問以絕勝境，導我同躋攀。
                </div>
                
                <div class="paragraph">
                    逾月不倦厭，巖谷行欲殫。
                </div>
                
                <div class="paragraph">
                    下山復南邁，不知已南虔。
                </div>
                
                <div class="paragraph">
                    五嶺望可見，欲往苦不難。
                </div>
                
                <div class="paragraph">
                    便擬去登玩，因得窺羣蠻。
                </div>
                
                <div class="paragraph">
                    此意竟不償，歸抱愁煎煎。
                </div>
                
                <div class="paragraph">
                    到家不再出，一頓俄十年。
                </div>
                
                <div class="paragraph">
                    昨聞廬山郡，太守雷君賢。
                </div>
                
                <div class="paragraph">
                    往求與識面，復見山鬰蟠。
                </div>
                
                <div class="paragraph">
                    絕壁橫三方，有類大破鐶。
                </div>
                
                <div class="paragraph">
                    包裹五六州，倚之爲長垣。
                </div>
                
                <div class="paragraph">
                    大抵蜀山峭，巉刻氣不溫。
                </div>
                
                <div class="paragraph">
                    不類嵩華背，氣象多濃繁。
                </div>
                
                <div class="paragraph">
                    吳君潁川秀，六載爲蜀官。
                </div>
                
                <div class="paragraph">
                    簿書苦爲累，天鶴囚籠樊。
                </div>
                
                <div class="paragraph">
                    岷山青城縣，峨眉亦南犍。
                </div>
                
                <div class="paragraph">
                    黎雅又可到，不見宜悒然。
                </div>
                
                <div class="paragraph">
                    有如烹脂牛，過眼不得飡。
                </div>
                
                <div class="paragraph">
                    始謂泛峽去，此約今又愆。
                </div>
                
                <div class="paragraph">
                    只有東北山，依然送歸軒。
                </div>
                
                <div class="paragraph">
                    他山已不見，此可著意看。
                </div>
                
        </div>
    </div>
</body>

</html>