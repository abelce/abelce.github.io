<!DOCTYPE html>
<html>

<head>
    <title>
        送霍子侔還都
    </title>
    <meta name="keywords" content="送霍子侔還都 -- 李廌">
    <meta name="description" content="送霍子侔還都 -- 李廌">
    <meta property="og:title" content="送霍子侔還都">
    <meta property="og:url" content="https://vwood.xyz/poetry/ab126627-5d0f-4b5b-9312-68c26bc4a054.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送霍子侔還都
        </h2>
        <div class="author"><a href="/author/2aa579e5-1073-42ce-8103-7ec12359b8c1.html" title="李廌" target="_blank">
                李廌
            </a> (宋)
        </div>
        <div class="paragraphs">
            
                <div class="paragraph">
                    真人造區夏，民瘼傒以蘇。
                </div>
                
                <div class="paragraph">
                    戎衣振不格，力舉覆地盂。
                </div>
                
                <div class="paragraph">
                    桓桓神武威，自信人未孚。
                </div>
                
                <div class="paragraph">
                    當年羣嘯聚，劍立猶稱孤。
                </div>
                
                <div class="paragraph">
                    天旋地機轉，曠谷吹塤竽。
                </div>
                
                <div class="paragraph">
                    曈曈東方日，揚光扶桑隅。
                </div>
                
                <div class="paragraph">
                    文明燭無疆，煌煌中天衢。
                </div>
                
                <div class="paragraph">
                    曾孫太平君，稽古追唐虞。
                </div>
                
                <div class="paragraph">
                    求賢用吉士，隠淪來真儒。
                </div>
                
                <div class="paragraph">
                    股肱協帝躬，腹心懷良圖。
                </div>
                
                <div class="paragraph">
                    庶事正絜矩，嘉言規典謨。
                </div>
                
                <div class="paragraph">
                    欲將醍醐酪，沾濯瘍垢膚。
                </div>
                
                <div class="paragraph">
                    又慮天下事，學古太殊塗。
                </div>
                
                <div class="paragraph">
                    衆說折聖經，丹青久將渝。
                </div>
                
                <div class="paragraph">
                    世稱淵華者，春秋華實敷。
                </div>
                
                <div class="paragraph">
                    考之篤誠諶，熒熠皆穿窬。
                </div>
                
                <div class="paragraph">
                    况復口耳學，擿埴冥索途。
                </div>
                
                <div class="paragraph">
                    終身不知道，死矣如蟪蛄。
                </div>
                
                <div class="paragraph">
                    無心時雨化，蠲逖狂狷迂。
                </div>
                
                <div class="paragraph">
                    法言立定論，章章如璠瑜。
                </div>
                
                <div class="paragraph">
                    專經務篤實，使士知所趨。
                </div>
                
                <div class="paragraph">
                    欲皆抱道義，如孔丘之徒。
                </div>
                
                <div class="paragraph">
                    士各重良貴，豈若乘風鳬。
                </div>
                
                <div class="paragraph">
                    亦有倔彊輩，索足行深涂。
                </div>
                
                <div class="paragraph">
                    如經風過耳，不美七尺軀。
                </div>
                
                <div class="paragraph">
                    斯人雖云存，衆昧不容誅。
                </div>
                
                <div class="paragraph">
                    振振文風聲，得與帝載俱。
                </div>
                
                <div class="paragraph">
                    先生住毗陵，才望振國都。
                </div>
                
                <div class="paragraph">
                    時方尚雕蟲，如紫色奪朱。
                </div>
                
                <div class="paragraph">
                    獨專性命學，已與衆欲殊。
                </div>
                
                <div class="paragraph">
                    窮年志專一，立節如仲舒。
                </div>
                
                <div class="paragraph">
                    幾年困禮闈，輿議久已需。
                </div>
                
                <div class="paragraph">
                    錦衾爛絺帷，羈絆縻於菟。
                </div>
                
                <div class="paragraph">
                    滿衣京洛塵，馬病僕亦痡。
                </div>
                
                <div class="paragraph">
                    前年彤庭下，射策關彫弧。
                </div>
                
                <div class="paragraph">
                    如何扛鼎力，不勝舉匹雛。
                </div>
                
                <div class="paragraph">
                    官卑府參軍，知命安嗚呼。
                </div>
                
                <div class="paragraph">
                    青雲有伯樂，俯識千里駒。
                </div>
                
                <div class="paragraph">
                    鋒斷吹毛羽，氣節凌轆轤。
                </div>
                
                <div class="paragraph">
                    究之性天遺，溟海不可𣂏。
                </div>
                
                <div class="paragraph">
                    遂言黼座前，此材誠楠楰。
                </div>
                
                <div class="paragraph">
                    方今搆大厦，不可同朽株。
                </div>
                
                <div class="paragraph">
                    嘉言沃宸衷，頓首帝曰俞。
                </div>
                
                <div class="paragraph">
                    汝其姑試之，育士師東吳。
                </div>
                
                <div class="paragraph">
                    東州士氣懦，勁草惟蓬蔞。
                </div>
                
                <div class="paragraph">
                    循循教不倦，啟發親持扶。
                </div>
                
                <div class="paragraph">
                    義方達遠邇，來學皆奔驅。
                </div>
                
                <div class="paragraph">
                    瑞鳳止美竹，飛翔鳴高梧。
                </div>
                
                <div class="paragraph">
                    賢哉師道尊，丘軻居魯邾。
                </div>
                
                <div class="paragraph">
                    巍巍數仞牆，深邃不可踰。
                </div>
                
                <div class="paragraph">
                    宗廟百官富，不見空跿{⻊句}。
                </div>
                
                <div class="paragraph">
                    三年就傅訓，弦誦惟歌歈。
                </div>
                
                <div class="paragraph">
                    或謂我自然，孰知如蒲盧。
                </div>
                
                <div class="paragraph">
                    濟濟榛楛茂，皇州忽云徂。
                </div>
                
                <div class="paragraph">
                    士民惜其去，夾轂爭挽軥。
                </div>
                
                <div class="paragraph">
                    老叟遮道留，實篚携漿壺。
                </div>
                
                <div class="paragraph">
                    謂言感恩惠，成我妻與孥。
                </div>
                
                <div class="paragraph">
                    去矣不忍還，望塵猶懽呼。
                </div>
                
                <div class="paragraph">
                    嘗聞有美玉，不琢鄰碔砆。
                </div>
                
                <div class="paragraph">
                    美質逢利器，欲切惟錕鋘。
                </div>
                
                <div class="paragraph">
                    子時才力薄，治邑民歡娛。
                </div>
                
                <div class="paragraph">
                    季路在大國，止可治轉輸。
                </div>
                
                <div class="paragraph">
                    古有孟公綽，知宏才有餘。
                </div>
                
                <div class="paragraph">
                    優于趙魏老，不可爲大夫。
                </div>
                
                <div class="paragraph">
                    皇皇魯聖人，道困將乘桴。
                </div>
                
                <div class="paragraph">
                    才單敢兼人，道蹇罹罿罦。
                </div>
                
                <div class="paragraph">
                    先生天與才，貫溟包五湖。
                </div>
                
                <div class="paragraph">
                    昔否今已亨，天扉有携揄。
                </div>
                
                <div class="paragraph">
                    行行近清秘，召見延英廬。
                </div>
                
                <div class="paragraph">
                    一言悟明主，欽哉帝云吁。
                </div>
                
                <div class="paragraph">
                    朕方在潁邸，鄉譽時已憮。
                </div>
                
                <div class="paragraph">
                    何其數年間，下國猶劬劬。
                </div>
                
                <div class="paragraph">
                    朕意在教育，如芑生新畬。
                </div>
                
                <div class="paragraph">
                    往惟教東邦，朝野多美譽。
                </div>
                
                <div class="paragraph">
                    往矣勤勿怠，潔白相連茹。
                </div>
                
                <div class="paragraph">
                    或然何其嘉，宿憤得以攄。
                </div>
                
                <div class="paragraph">
                    上苟膺寵光，不日昇朝裾。
                </div>
                
                <div class="paragraph">
                    待詔金鑾殿，著書文石渠。
                </div>
                
                <div class="paragraph">
                    不見潁陰叟，拖紳腰金魚。
                </div>
                
                <div class="paragraph">
                    河湟少年將，五載登台樞。
                </div>
                
        </div>
    </div>
</body>

</html>