<!DOCTYPE html>
<html>

<head>
    <title>
        許希
    </title>
    <meta name="keywords" content="許希 -- 顔太初">
    <meta name="description" content="許希 -- 顔太初">
    <meta property="og:title" content="許希">
    <meta property="og:url" content="https://vwood.xyz/poetry/05e0f504-c652-4ee0-8c3a-72c7985891c7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            許希
        </h2>
        <div class="author"><a href="/author/5db6d8d0-9aea-4553-a665-d8358af7f6f0.html" title="顔太初" target="_blank">
                顔太初
            </a> (宋)
        </div>
        <div class="paragraphs">
            
                <div class="paragraph">
                    京城名利塗，車馬相奔馳。
                </div>
                
                <div class="paragraph">
                    其間取富貴，往往輸巫醫。
                </div>
                
                <div class="paragraph">
                    前後十數輩，身沒名已隳。
                </div>
                
                <div class="paragraph">
                    獨有許希者，藴蓄何瑰奇。
                </div>
                
                <div class="paragraph">
                    始自下蔡來，所處尤喧卑。
                </div>
                
                <div class="paragraph">
                    西市三十年，汩汩無人知。
                </div>
                
                <div class="paragraph">
                    一朝仗至藝，驟登文石墀。
                </div>
                
                <div class="paragraph">
                    三鍼愈上疾，神速不移時。
                </div>
                
                <div class="paragraph">
                    酬以六尚官，著籍通端闈。
                </div>
                
                <div class="paragraph">
                    旌以三品服，佩紫垂金龜。
                </div>
                
                <div class="paragraph">
                    于時稱謝畢，西向復陳儀。
                </div>
                
                <div class="paragraph">
                    當宁驚且問，歷歷宣其辭。
                </div>
                
                <div class="paragraph">
                    臣傳扁鵲術，遇主今得施。
                </div>
                
                <div class="paragraph">
                    特此一展謝，臣心不自私。
                </div>
                
                <div class="paragraph">
                    主上惜其意，擊賞爲噓唏。
                </div>
                
                <div class="paragraph">
                    仍給水衡錢，國西命立祠。
                </div>
                
                <div class="paragraph">
                    復加靈應號，金額照華榱。
                </div>
                
                <div class="paragraph">
                    自此輦轂下，求禱何祁祁。
                </div>
                
                <div class="paragraph">
                    我過慶成坊，見之心且悲。
                </div>
                
                <div class="paragraph">
                    秦醫術雖妙，五腑及四肢。
                </div>
                
                <div class="paragraph">
                    所習得其人，千齡祀不虧。
                </div>
                
                <div class="paragraph">
                    魯聖術至大，帝道與民彝。
                </div>
                
                <div class="paragraph">
                    所習非其人，一朝反相持。
                </div>
                
                <div class="paragraph">
                    小吏師荀況，竊爲辨說資。
                </div>
                
                <div class="paragraph">
                    作相勸焚書，詐云愚蚩蚩。
                </div>
                
                <div class="paragraph">
                    後之爲儒者，其心皆李斯。
                </div>
                
                <div class="paragraph">
                    昔在布衣日，動守先王規。
                </div>
                
                <div class="paragraph">
                    朝談十二經，夕誦三百詩。
                </div>
                
                <div class="paragraph">
                    依憑稽古力，榮進無他歧。
                </div>
                
                <div class="paragraph">
                    及居廟堂上，長劍冠峨巍。
                </div>
                
                <div class="paragraph">
                    自謂天所賦，焉知有宣尼。
                </div>
                
                <div class="paragraph">
                    宣尼斷襲封，十經寒暑移。
                </div>
                
                <div class="paragraph">
                    他姓爲邑官，鄉老皆驚疑。
                </div>
                
                <div class="paragraph">
                    上章寢不報，九重遭面欺。
                </div>
                
                <div class="paragraph">
                    諫官不舉失，御史不言非。
                </div>
                
                <div class="paragraph">
                    盡爲許希笑，得路忘先師。
                </div>
                
        </div>
    </div>
</body>

</html>