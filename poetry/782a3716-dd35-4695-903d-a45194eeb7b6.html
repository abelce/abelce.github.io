<!DOCTYPE html>
<html>

<head>
    <title>
        韋道安
    </title>
    <meta name="keywords" content="韋道安 -- 柳宗元">
    <meta name="description" content="韋道安 -- 柳宗元">
    <meta property="og:title" content="韋道安">
    <meta property="og:url" content="https://vwood.xyz/poetry/782a3716-dd35-4695-903d-a45194eeb7b6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            韋道安
        </h2>
        <div class="author"><a href="/author/b9bb65fe-f1af-4173-82fd-f7bb7f70e6a0.html" title="柳宗元" target="_blank">
                柳宗元
            </a> (唐)
        </div>
        <div class="paragraphs">
            
                <div class="paragraph">
                    道安本儒士，頗擅弓劒名。
                </div>
                
                <div class="paragraph">
                    二十遊太行，暮聞號哭聲。
                </div>
                
                <div class="paragraph">
                    疾驅前致問，有叟垂華纓。
                </div>
                
                <div class="paragraph">
                    言我故刺史，失職還西京。
                </div>
                
                <div class="paragraph">
                    偶爲羣盜得，毫縷無餘贏。
                </div>
                
                <div class="paragraph">
                    貨財足非恡，二女皆娉婷。
                </div>
                
                <div class="paragraph">
                    蒼黃見驅逐，誰識死與生。
                </div>
                
                <div class="paragraph">
                    便當此殞命，休復事晨征。
                </div>
                
                <div class="paragraph">
                    一聞激高義，眥裂肝膽橫。
                </div>
                
                <div class="paragraph">
                    挂弓問所在，趫捷超崢嶸。
                </div>
                
                <div class="paragraph">
                    見盜寒磵陰，羅列方忿爭。
                </div>
                
                <div class="paragraph">
                    一矢斃酋帥，餘黨號且驚。
                </div>
                
                <div class="paragraph">
                    麾令遞束縛，纆索相拄撐。
                </div>
                
                <div class="paragraph">
                    彼姝久褫魄，刃下俟誅刑。
                </div>
                
                <div class="paragraph">
                    却立不親授，諭以從父行。
                </div>
                
                <div class="paragraph">
                    捃收自擔肩，轉道趨前程。
                </div>
                
                <div class="paragraph">
                    夜發敲石火，山林如晝明。
                </div>
                
                <div class="paragraph">
                    父子更抱持，涕血紛交零。
                </div>
                
                <div class="paragraph">
                    頓首願歸貨，納女稱舅甥。
                </div>
                
                <div class="paragraph">
                    道安舊衣去，義重利固輕。
                </div>
                
                <div class="paragraph">
                    師婚古所病，合姓非用兵。
                </div>
                
                <div class="paragraph">
                    朅來事儒術，十載所能逞。
                </div>
                
                <div class="paragraph">
                    慷慨張徐州，朱邸揚前旌。
                </div>
                
                <div class="paragraph">
                    投區獲所願，前馬出王城。
                </div>
                
                <div class="paragraph">
                    轅門立奇士，淮水秋風生。
                </div>
                
                <div class="paragraph">
                    君侯既即世，麾下相欹傾。
                </div>
                
                <div class="paragraph">
                    立孤抗王命，鐘鼓四野鳴。
                </div>
                
                <div class="paragraph">
                    橫潰非所壅，逆節非所嬰。
                </div>
                
                <div class="paragraph">
                    舉頭自引[刃]，顧義誰顧形。
                </div>
                
                <div class="paragraph">
                    烈士不忘死，所死在忠貞。
                </div>
                
                <div class="paragraph">
                    咄嗟徇權子，翕習尤趨榮。
                </div>
                
                <div class="paragraph">
                    我歌非悼死，所悼時世情。
                </div>
                
        </div>
    </div>
</body>

</html>