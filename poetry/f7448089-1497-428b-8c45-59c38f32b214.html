<!DOCTYPE html>
<html>

<head>
    <title>
        送賈可封隨郭帥還西城三十韵
    </title>
    <meta name="keywords" content="送賈可封隨郭帥還西城三十韵 -- 王之望">
    <meta name="description" content="送賈可封隨郭帥還西城三十韵 -- 王之望">
    <meta property="og:title" content="送賈可封隨郭帥還西城三十韵">
    <meta property="og:url" content="https://vwood.xyz/poetry/f7448089-1497-428b-8c45-59c38f32b214.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送賈可封隨郭帥還西城三十韵
        </h2>
        <div class="author"><a href="/author/cd784c8c-d9fe-4315-b3e1-ac70de4ebe0f.html" title="王之望" target="_blank">
                王之望
            </a> (宋)
        </div>
        <div class="paragraphs">
            
                <div class="paragraph">
                    峴山之陽漢江浦，黄花九月迷村塢。
                </div>
                
                <div class="paragraph">
                    故人船上初識君，白酒黄鷄對樽俎。
                </div>
                
                <div class="paragraph">
                    坐中意氣最相親，便許論交輸肺腑。
                </div>
                
                <div class="paragraph">
                    君時方壯我尚少，杯酒相逢各豪舉。
                </div>
                
                <div class="paragraph">
                    欲傾滄海入壺觴，不覺風雲先笑語。
                </div>
                
                <div class="paragraph">
                    煙塵回首暗鄉縣，避地偷生兩羈旅。
                </div>
                
                <div class="paragraph">
                    西城邂逅正春風，南鄭流離共秋暑。
                </div>
                
                <div class="paragraph">
                    扁舟東下一沾巾，漢陰渡頭天欲雨。
                </div>
                
                <div class="paragraph">
                    君留蜀漢我甌越，關塞悠悠路修阻。
                </div>
                
                <div class="paragraph">
                    每悔昔日但酸辛，欲寄好音誰付與。
                </div>
                
                <div class="paragraph">
                    日邊失喜雙眼明，一笑恍然相勞苦。
                </div>
                
                <div class="paragraph">
                    久經喪亂喜强健，語及艱難更悽楚。
                </div>
                
                <div class="paragraph">
                    離合悲歡二十載，往事傷心那可數。
                </div>
                
                <div class="paragraph">
                    酒後清狂不復能，鬢邊白髮今如許。
                </div>
                
                <div class="paragraph">
                    向來驥子未總角，今與爺長秀而膴。
                </div>
                
                <div class="paragraph">
                    文學嶄然已老成，吾徒之衰固其所。
                </div>
                
                <div class="paragraph">
                    君材磊磊多大略，胸次縱橫雜文武。
                </div>
                
                <div class="paragraph">
                    當年上疏請長纓，欲以忠信爲干櫓。
                </div>
                
                <div class="paragraph">
                    馳驅慷慨感知己，十年上佐留邊圉。
                </div>
                
                <div class="paragraph">
                    一從捧檄傍紅蓮，幾爲臨戎揮白羽。
                </div>
                
                <div class="paragraph">
                    元戎入覲載輜車，策勳進秩光賓主。
                </div>
                
                <div class="paragraph">
                    王卿合作水衡丞，庾杲復入將軍府。
                </div>
                
                <div class="paragraph">
                    胡爲側翅尚隨人，千里長城頼裨補。
                </div>
                
                <div class="paragraph">
                    汾陽僚吏多將相，家聲盛事今猶古。
                </div>
                
                <div class="paragraph">
                    致身富貴真未晚，唾手功名不難取。
                </div>
                
                <div class="paragraph">
                    豈惟出幕看旌麾，會是封侯裂茅土。
                </div>
                
                <div class="paragraph">
                    炎歊六月三吳路，海氣昏昏暗天宇。
                </div>
                
                <div class="paragraph">
                    驪駒已駕不可留，憂緒中來密如組。
                </div>
                
                <div class="paragraph">
                    亦如遠送終別離，只有加餐相贈處。
                </div>
                
                <div class="paragraph">
                    雙魚莫厭遠書頻，從此西風日傾佇。
                </div>
                
        </div>
    </div>
</body>

</html>