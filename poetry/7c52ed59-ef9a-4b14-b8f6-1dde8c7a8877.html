<!DOCTYPE html>
<html>

<head>
    <title>
        東川節度歌
    </title>
    <meta name="keywords" content="東川節度歌 -- 程公許">
    <meta name="description" content="東川節度歌 -- 程公許">
    <meta property="og:title" content="東川節度歌">
    <meta property="og:url" content="https://vwood.xyz/poetry/7c52ed59-ef9a-4b14-b8f6-1dde8c7a8877.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            東川節度歌
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    東川節度兵馬雄，我嘗聞之浣溪翁。
                </div>
                
                <div class="paragraph">
                    五百年間人事紛變滅，惟有青山衮衮今古同。
                </div>
                
                <div class="paragraph">
                    春官侍郎李太史，沃絲昔日來觀風。
                </div>
                
                <div class="paragraph">
                    八年俛仰一炊黍，蔚藍臺上烟雨愁溟濛。
                </div>
                
                <div class="paragraph">
                    棠郊蔽芾公所憩，還有竹騎馳兒童。
                </div>
                
                <div class="paragraph">
                    是時北塵轉騷屑，綠林之寇紛內訌。
                </div>
                
                <div class="paragraph">
                    洛波殷雷躍雙龍，遂也長公潼少公。
                </div>
                
                <div class="paragraph">
                    少公赴鎮先十日，千夫煌煌飛旆紅。
                </div>
                
                <div class="paragraph">
                    金城一面森戌削，賊戈自此不復鋒。
                </div>
                
                <div class="paragraph">
                    三災之劫偶參會，天豈薄於遂而私於潼。
                </div>
                
                <div class="paragraph">
                    屹然洚波之砥柱，艱哉安宅之集鴻。
                </div>
                
                <div class="paragraph">
                    險夷一節貫金石，玉山對峙雙玲瓏。
                </div>
                
                <div class="paragraph">
                    春風送客來，束書一短篷。
                </div>
                
                <div class="paragraph">
                    恨無春色浮山之傑句，空有帝鄉愁緒之孤忠。
                </div>
                
                <div class="paragraph">
                    舉頭山城新百雉，繚繞下與州城通。
                </div>
                
                <div class="paragraph">
                    高如石首矗萬仞，堅並鐵甕盤層穹。
                </div>
                
                <div class="paragraph">
                    樓棚丹霞未爲麗，形勢墨守何可攻。
                </div>
                
                <div class="paragraph">
                    向來牛頭著亭處，晴烟萬井歷歷明雙瞳。
                </div>
                
                <div class="paragraph">
                    徹桑未雨寧過計，路旁築屋難爲功。
                </div>
                
                <div class="paragraph">
                    侍郎憂國秉卓識，始謀肯使輕傷農。
                </div>
                
                <div class="paragraph">
                    登登之築紛百堵，一朝𡽱嶪如金墉。
                </div>
                
                <div class="paragraph">
                    初疑化城爲佛幻，又恐鬼役非人工。
                </div>
                
                <div class="paragraph">
                    浣溪曩賦冬狩行，恨不回轡擒四戎。
                </div>
                
                <div class="paragraph">
                    向令眼前見此事，奇偉大篇當復加舂容。
                </div>
                
                <div class="paragraph">
                    腐儒自嗟才力窘，安得喚起詩老爲我細琢礱。
                </div>
                
                <div class="paragraph">
                    紫皇坐朝甘泉宮，四明不隔天九重。
                </div>
                
                <div class="paragraph">
                    慨懷豹尾舊持橐，長安日遠身孤蓬。
                </div>
                
                <div class="paragraph">
                    起家小屈東川牧，驥足折旋縈蟻封。
                </div>
                
                <div class="paragraph">
                    三年厭聽鞞鼓譟，甲兵何時一洗空。
                </div>
                
                <div class="paragraph">
                    事不爲難亦非易，所病滔滔皆發蒙。
                </div>
                
                <div class="paragraph">
                    明堂只須一柱力，杗桷渠可令乏供。
                </div>
                
                <div class="paragraph">
                    更須度外廣物色，納納萬頃雲夢胸。
                </div>
                
                <div class="paragraph">
                    我歌東川節度兵馬雄，歌聲激烈轟豐隆。
                </div>
                
                <div class="paragraph">
                    先一州兮後天下，風雲呼吸龍虎從。
                </div>
                
                <div class="paragraph">
                    畫圖麒麟銘鼎鐘，牛頭之城萬古長穹窿。
                </div>
                
        </div>
    </div>
</body>

</html>