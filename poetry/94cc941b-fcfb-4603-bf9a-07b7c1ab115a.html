<!DOCTYPE html>
<html>

<head>
    <title>
        和丁祖舜綠笋之韻
    </title>
    <meta name="keywords" content="和丁祖舜綠笋之韻 -- 陳淳">
    <meta name="description" content="和丁祖舜綠笋之韻 -- 陳淳">
    <meta property="og:title" content="和丁祖舜綠笋之韻">
    <meta property="og:url" content="https://vwood.xyz/poetry/94cc941b-fcfb-4603-bf9a-07b7c1ab115a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和丁祖舜綠笋之韻
        </h2>
        <div class="author"><a href="/author/6819234f-07fb-404d-8a4c-fa44ddb637c9.html" title="陳淳" target="_blank">
                陳淳
            </a> (宋)
        </div>
        <div class="paragraphs">
            
                <div class="paragraph">
                    哦風徑遊衛山峬，溢耳謠言如春敷。
                </div>
                
                <div class="paragraph">
                    猗猗青青發三嘆，熟察其調未免粗。
                </div>
                
                <div class="paragraph">
                    當年載歌淇水澳，區區但取枝葉綠。
                </div>
                
                <div class="paragraph">
                    惡知中有至味存，爽人神思勝於玉。
                </div>
                
                <div class="paragraph">
                    料想厥種未爲良，校之吾邦君視僕。
                </div>
                
                <div class="paragraph">
                    吾邦此君最佳處，惟在根萌毓坤腹。
                </div>
                
                <div class="paragraph">
                    出塵妙質瑩無疑，徹骨不容疵纖釐。
                </div>
                
                <div class="paragraph">
                    地靈精白氣所孕，圃師培壅工弗施。
                </div>
                
                <div class="paragraph">
                    火行用事正炎鬰，故遣特特清南垂。
                </div>
                
                <div class="paragraph">
                    鑽泥苯䔿伸蟄龍，軋石朧腫亞卧獅。
                </div>
                
                <div class="paragraph">
                    蓄節正直已不拔，藏心塞實如無私。
                </div>
                
                <div class="paragraph">
                    新班黄甲固脆潤，半露青簪猶珍奇。
                </div>
                
                <div class="paragraph">
                    雨餘荷鋤試一訪，穎穎競脫毛囊錐。
                </div>
                
                <div class="paragraph">
                    發封奏之金錯刀，片片逐刃滋瓊脂。
                </div>
                
                <div class="paragraph">
                    未數冰谷素龍肝，豈遜金墉白雲芝。
                </div>
                
                <div class="paragraph">
                    天然真味本自足，不待滑瀡甘以飴。
                </div>
                
                <div class="paragraph">
                    烹煎燔炙無不可，論材宜爲百品師。
                </div>
                
                <div class="paragraph">
                    疏腸滌胃掃煩穢，侑巵贊膳功誰知。
                </div>
                
                <div class="paragraph">
                    九飣槃中若得此，方貢諸羞特餘子。
                </div>
                
                <div class="paragraph">
                    簞瓢陋巷時相逢，炳腹琅玕焰欲起。
                </div>
                
                <div class="paragraph">
                    從知種種山海腴，那有似此清中癯。
                </div>
                
                <div class="paragraph">
                    吳蓴楚荇儻埒美，恰類𨢎䤙擬醍醐。
                </div>
                
                <div class="paragraph">
                    貓舄班孫真徒胥，何復敢校榮與枯。
                </div>
                
                <div class="paragraph">
                    信哉超越天地爐，君子之德他所無。
                </div>
                
        </div>
    </div>
</body>

</html>