<!DOCTYPE html>
<html>

<head>
    <title>
        青雲驛
    </title>
    <meta name="keywords" content="青雲驛 -- 元稹">
    <meta name="description" content="青雲驛 -- 元稹">
    <meta property="og:title" content="青雲驛">
    <meta property="og:url" content="https://vwood.xyz/poetry/ab3c6fad-464e-45fe-aedf-037e8c46dd2f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            青雲驛
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    岧嶢青雲嶺，下有千仞谿。
                </div>
                
                <div class="paragraph">
                    裴回不可上，人倦馬亦嘶。
                </div>
                
                <div class="paragraph">
                    願登青雲路，若望丹霞梯。
                </div>
                
                <div class="paragraph">
                    謂言青雲驛，繡戶芙蓉閨。
                </div>
                
                <div class="paragraph">
                    謂言青雲騎，玉勒黃金蹄。
                </div>
                
                <div class="paragraph">
                    謂言青雲具，瑚璉雜象犀。
                </div>
                
                <div class="paragraph">
                    謂言青雲吏，的的顏如珪。
                </div>
                
                <div class="paragraph">
                    懷此青雲望，安能復久稽。
                </div>
                
                <div class="paragraph">
                    攀援信不易，風雨正淒淒。
                </div>
                
                <div class="paragraph">
                    已怪杜鵑鳥，先來山下啼。
                </div>
                
                <div class="paragraph">
                    纔及青雲驛，忽遇蓬蒿妻。
                </div>
                
                <div class="paragraph">
                    延我開蓽戶，鑿竇宛如圭。
                </div>
                
                <div class="paragraph">
                    逡巡吏來謁，頭白顏色黧。
                </div>
                
                <div class="paragraph">
                    饋食頻叫噪，假器仍乞醯。
                </div>
                
                <div class="paragraph">
                    嚮時延我者，共捨藿與藜。
                </div>
                
                <div class="paragraph">
                    乘我牂牁馬，蒙茸大如羝。
                </div>
                
                <div class="paragraph">
                    悔爲青雲意，此意良噬臍。
                </div>
                
                <div class="paragraph">
                    昔游蜀門下，有驛名青泥。
                </div>
                
                <div class="paragraph">
                    聞名意慘愴，若墜牢與狴。
                </div>
                
                <div class="paragraph">
                    雲泥異所稱，人物一以齊。
                </div>
                
                <div class="paragraph">
                    復聞閶闔上，下視日月低。
                </div>
                
                <div class="paragraph">
                    銀城蘂珠殿，玉版金字題。
                </div>
                
                <div class="paragraph">
                    大帝直南北，羣仙侍東西。
                </div>
                
                <div class="paragraph">
                    龍虎儼隊仗，雷霆轟鼓鼙。
                </div>
                
                <div class="paragraph">
                    元君理庭內，左右桃花蹊。
                </div>
                
                <div class="paragraph">
                    丹霞爛成綺，景雲輕若綈。
                </div>
                
                <div class="paragraph">
                    天池光灩灩，瑤草綠萋萋。
                </div>
                
                <div class="paragraph">
                    衆真千萬輩，柔顏盡如荑。
                </div>
                
                <div class="paragraph">
                    手持鳳尾扇，頭戴翠羽笄。
                </div>
                
                <div class="paragraph">
                    雲韶互鏗戛，霞服相提攜。
                </div>
                
                <div class="paragraph">
                    雙雙發皓齒，各各揚輕袿。
                </div>
                
                <div class="paragraph">
                    天祚樂未極，溟波浩無隄。
                </div>
                
                <div class="paragraph">
                    穢賤靈所惡，安肯問黔黎。
                </div>
                
                <div class="paragraph">
                    桑田變成海，宇懸烹爲韲。
                </div>
                
                <div class="paragraph">
                    虛皇不願見，雲霧重重翳。
                </div>
                
                <div class="paragraph">
                    大帝安可夢，閶闔何由躋。
                </div>
                
                <div class="paragraph">
                    靈物可見者，願以諭端倪。
                </div>
                
                <div class="paragraph">
                    蟲蛇吐雲氣，妖氛變虹蜺。
                </div>
                
                <div class="paragraph">
                    獲麟書諸冊，豢龍醢爲臡。
                </div>
                
                <div class="paragraph">
                    鳳皇占梧桐，叢雜百鳥棲。
                </div>
                
                <div class="paragraph">
                    野鶴啄腥蟲，貪饕不如雞。
                </div>
                
                <div class="paragraph">
                    山鹿藏窟穴，虎豹吞其麛。
                </div>
                
                <div class="paragraph">
                    靈物比靈境，冠履寧甚睽。
                </div>
                
                <div class="paragraph">
                    道勝即爲樂，何慙居稗稊。
                </div>
                
                <div class="paragraph">
                    金張好車馬，於陵親灌畦。
                </div>
                
                <div class="paragraph">
                    在梁或在火，不變玉與鵜。
                </div>
                
                <div class="paragraph">
                    上天勿行行，潛穴勿悽悽。
                </div>
                
                <div class="paragraph">
                    吟此青雲諭，達觀終不迷。
                </div>
                
        </div>
    </div>
</body>

</html>