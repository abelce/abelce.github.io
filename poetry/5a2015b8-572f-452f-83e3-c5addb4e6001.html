<!DOCTYPE html>
<html>

<head>
    <title>
        遊南亭夜還敘志七十韻
    </title>
    <meta name="keywords" content="遊南亭夜還敘志七十韻 -- 柳宗元">
    <meta name="description" content="遊南亭夜還敘志七十韻 -- 柳宗元">
    <meta property="og:title" content="遊南亭夜還敘志七十韻">
    <meta property="og:url" content="https://vwood.xyz/poetry/5a2015b8-572f-452f-83e3-c5addb4e6001.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遊南亭夜還敘志七十韻
        </h2>
        <div class="author"><a href="/author/b9bb65fe-f1af-4173-82fd-f7bb7f70e6a0.html" title="柳宗元" target="_blank">
                柳宗元
            </a> (唐)
        </div>
        <div class="paragraphs">
            
                <div class="paragraph">
                    夙抱丘壑尚，率性恣遊遨。
                </div>
                
                <div class="paragraph">
                    中爲吏役牽，十祀空悁勞。
                </div>
                
                <div class="paragraph">
                    外曲徇塵轍，私心寄英髦。
                </div>
                
                <div class="paragraph">
                    進乏廓廟器，退非鄉曲豪。
                </div>
                
                <div class="paragraph">
                    天命斯不易，鬼責將安逃。
                </div>
                
                <div class="paragraph">
                    屯難果見凌，剝喪宜所遭。
                </div>
                
                <div class="paragraph">
                    神明固浩浩，衆口徒嗷嗷。
                </div>
                
                <div class="paragraph">
                    投跡山水地，放情詠離騷。
                </div>
                
                <div class="paragraph">
                    再懷曩歲期，容與馳輕舠。
                </div>
                
                <div class="paragraph">
                    虛館背山郭，前軒面江臯。
                </div>
                
                <div class="paragraph">
                    重疊間浦溆，邐迤驅巖㟼。
                </div>
                
                <div class="paragraph">
                    積翠浮澹灧，始疑負靈鼇。
                </div>
                
                <div class="paragraph">
                    叢林留衝飆，石礫迎飛濤。
                </div>
                
                <div class="paragraph">
                    曠朗天景霽，樵蘇遠相號。
                </div>
                
                <div class="paragraph">
                    澄潭涌沈鷗，半壁跳懸猱。
                </div>
                
                <div class="paragraph">
                    鹿鳴驗食埜，魚樂知觀濠。
                </div>
                
                <div class="paragraph">
                    孤賞誠所悼，暫欣良足襃。
                </div>
                
                <div class="paragraph">
                    留連俯櫺檻，注我壺中醪。
                </div>
                
                <div class="paragraph">
                    朵頤進芰實，擢手持蟹螯。
                </div>
                
                <div class="paragraph">
                    炊稻視爨鼎，膾鮮聞操刀。
                </div>
                
                <div class="paragraph">
                    埜蔬盈傾筐，頗雜池沼芼。
                </div>
                
                <div class="paragraph">
                    緬慕鼓枻翁，嘯詠哺其糟。
                </div>
                
                <div class="paragraph">
                    退想於陵子，三咽資李螬。
                </div>
                
                <div class="paragraph">
                    斯道難爲偕，沈憂安所韜。
                </div>
                
                <div class="paragraph">
                    曲渚怨鴻鵠，環洲彫蘭𦺆。
                </div>
                
                <div class="paragraph">
                    暮景迴西岑，北流逝滔滔。
                </div>
                
                <div class="paragraph">
                    徘徊遂昏黑，遠火明連艘。
                </div>
                
                <div class="paragraph">
                    木落寒山靜，江空秋月高。
                </div>
                
                <div class="paragraph">
                    歛袂戒還徒，善游矜所操。
                </div>
                
                <div class="paragraph">
                    趣淺戢長枻，乘深屏輕篙。
                </div>
                
                <div class="paragraph">
                    曠望援深竿，哀歌叩鳴艚。
                </div>
                
                <div class="paragraph">
                    中川恣超忽，漫若翔且翱。
                </div>
                
                <div class="paragraph">
                    淹泊遂所止，埜風自颾颾。
                </div>
                
                <div class="paragraph">
                    澗急驚鱗奔，蹊荒饑獸嗥。
                </div>
                
                <div class="paragraph">
                    入門守拘縶，悽戚增鬱陶。
                </div>
                
                <div class="paragraph">
                    慕士情未忘，懷人首徒搔。
                </div>
                
                <div class="paragraph">
                    內顧乃無有，德輶甚鴻毛。
                </div>
                
                <div class="paragraph">
                    名竊久自欺，食浮固雲叨。
                </div>
                
                <div class="paragraph">
                    問牛悲釁鐘，說彘驚臨牢。
                </div>
                
                <div class="paragraph">
                    永遁刀筆吏，寧期簿書曹。
                </div>
                
                <div class="paragraph">
                    中興遂羣物，裂壤分鞬櫜。
                </div>
                
                <div class="paragraph">
                    岷凶既云捕，吳虜亦已鏖。
                </div>
                
                <div class="paragraph">
                    捍禦盛方虎，謨明富伊咎。
                </div>
                
                <div class="paragraph">
                    披山窮木禾，駕海逾蟠桃。
                </div>
                
                <div class="paragraph">
                    重來越裳雉，再返西旅獒。
                </div>
                
                <div class="paragraph">
                    左右抗槐棘，縱橫羅雁羔。
                </div>
                
                <div class="paragraph">
                    三辟咸肆宥，衆生均覆燾。
                </div>
                
                <div class="paragraph">
                    安得奉皇靈，在宥解天弢。
                </div>
                
                <div class="paragraph">
                    歸誠慰松梓，陳力開蓬篙。
                </div>
                
                <div class="paragraph">
                    卜室有鄠杜，名田占灃澇。
                </div>
                
                <div class="paragraph">
                    磻溪近餘基，阿城連故濠。
                </div>
                
                <div class="paragraph">
                    螟蛑願親燎，荼堇甘自薅。
                </div>
                
                <div class="paragraph">
                    飢食期農耕，寒衣俟蠶繰。
                </div>
                
                <div class="paragraph">
                    及骭足爲溫，滿腹寧復饕。
                </div>
                
                <div class="paragraph">
                    安將蒯及菅，誰慕粱與膏。
                </div>
                
                <div class="paragraph">
                    弋林敺雀鷃，漁澤從鰌魛。
                </div>
                
                <div class="paragraph">
                    觀象嘉素履，陳詩謝干旄。
                </div>
                
                <div class="paragraph">
                    方託麋鹿羣，敢同騏驥槽。
                </div>
                
                <div class="paragraph">
                    處賤無溷濁，固窮匪淫慆。
                </div>
                
                <div class="paragraph">
                    踉蹌辭束縛，悅懌換煎熬。
                </div>
                
                <div class="paragraph">
                    登年徒負版，興役趨代鼛。
                </div>
                
                <div class="paragraph">
                    目眩絕渾渾，耳喧息嘈嘈。
                </div>
                
                <div class="paragraph">
                    茲焉畢餘命，富貴非吾曹。
                </div>
                
                <div class="paragraph">
                    長沙哀糺纆，漢陰嗤桔槔。
                </div>
                
                <div class="paragraph">
                    苟伸擊壤情，機事息秋豪。
                </div>
                
                <div class="paragraph">
                    海霧多蓊鬱，越風饒腥臊。
                </div>
                
                <div class="paragraph">
                    寧唯迫魑魅，所懼齊焄藨。
                </div>
                
                <div class="paragraph">
                    知罃懷褚中，范叔戀綈袍。
                </div>
                
                <div class="paragraph">
                    伊人不可期，慷慨徒忉忉。
                </div>
                
        </div>
    </div>
</body>

</html>