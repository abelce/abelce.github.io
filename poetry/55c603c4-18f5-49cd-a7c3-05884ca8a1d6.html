<!DOCTYPE html>
<html>

<head>
    <title>
        寄懷華陽道士
    </title>
    <meta name="keywords" content="寄懷華陽道士 -- 陸龜蒙">
    <meta name="description" content="寄懷華陽道士 -- 陸龜蒙">
    <meta property="og:title" content="寄懷華陽道士">
    <meta property="og:url" content="https://vwood.xyz/poetry/55c603c4-18f5-49cd-a7c3-05884ca8a1d6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄懷華陽道士
        </h2>
        <div class="author"><a href="/author/4fb6d960-3d89-4e57-964c-39cf1cd62be9.html" title="陸龜蒙" target="_blank">
                陸龜蒙
            </a> (唐)
        </div>
        <div class="paragraphs">
            
                <div class="paragraph">
                    華陽門外五芝生，飡罷愁君入杳冥。
                </div>
                
                <div class="paragraph">
                    遙夜獨栖還有夢，昔年相見便忘形。
                </div>
                
                <div class="paragraph">
                    爲分科斗親鉛槧，與說蜉蝣坐竹櫺。
                </div>
                
                <div class="paragraph">
                    醮後幾時歸紫閣，別來終日誦黃庭。
                </div>
                
                <div class="paragraph">
                    閑教辨藥僮名甲，靜識窺巢鶴姓丁。
                </div>
                
                <div class="paragraph">
                    絕澗飲羊春水膩，傍林燒石野煙腥。
                </div>
                
                <div class="paragraph">
                    深沈谷響含疎磬，片段嵐光落畫屏。
                </div>
                
                <div class="paragraph">
                    休採古書探禹穴，自刊新曆鬬堯蓂。
                </div>
                
                <div class="paragraph">
                    珠宮鳳合迎蕭史，玉籍人誰訪蔡經。
                </div>
                
                <div class="paragraph">
                    架上黑椽長褐穩，案頭丹篆小符靈。
                </div>
                
                <div class="paragraph">
                    霓軒入洞齊初月，羽節升壇拜七星。
                </div>
                
                <div class="paragraph">
                    當路獨行衝虎豹，向風孤嘯起雷庭。
                </div>
                
                <div class="paragraph">
                    凝神密室多生白，敘事聊編盡殺青。
                </div>
                
                <div class="paragraph">
                    匝地山川皆暗寫，隱天竽籟祗閑聽。
                </div>
                
                <div class="paragraph">
                    分張火力燒金竈，拂拭苔痕洗酒缾。
                </div>
                
                <div class="paragraph">
                    翠壁上吟朝復暮，暖雲邊臥醉還醒。
                </div>
                
                <div class="paragraph">
                    倚身長短裁筇杖，倩客高低結草亭。
                </div>
                
                <div class="paragraph">
                    直用森嚴朝北帝，愛將清淺問東溟。
                </div>
                
                <div class="paragraph">
                    常思近圃看栽杏，擬借鄰峰伴采苓。
                </div>
                
                <div class="paragraph">
                    揜樹半扉晴靄靄，背琴殘燭曉熒熒。
                </div>
                
                <div class="paragraph">
                    舊來捫虱知王猛，欲去爲龍歎管寧。
                </div>
                
                <div class="paragraph">
                    蟾魄幾應臨蕙帳，漁竿猶尚枕楓汀。
                </div>
                
                <div class="paragraph">
                    銜煙細草無端綠，冒雨閑花作意馨。
                </div>
                
                <div class="paragraph">
                    掠岸驚波沈翡翠，入簷斜照礙蜻蜓。
                </div>
                
                <div class="paragraph">
                    初征漢棧宜飛檄，待破燕山好勒銘。
                </div>
                
                <div class="paragraph">
                    六轡未收千里馬，一囊空負九秋螢。
                </div>
                
                <div class="paragraph">
                    我悲雌伏真方枘，他騁雄材似建瓴。
                </div>
                
                <div class="paragraph">
                    合在深崖齊散朮，自求滄海點流萍。
                </div>
                
                <div class="paragraph">
                    頻拋俗物心還爽，遠憶幽期目剩暝。
                </div>
                
                <div class="paragraph">
                    見買扁舟束真誥，手披仙語任揚舲。
                </div>
                
        </div>
    </div>
</body>

</html>