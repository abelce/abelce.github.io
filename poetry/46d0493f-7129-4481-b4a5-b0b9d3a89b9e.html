<!DOCTYPE html>
<html>

<head>
    <title>
        讀劉易春秋新解
    </title>
    <meta name="keywords" content="讀劉易春秋新解 -- 韓琦">
    <meta name="description" content="讀劉易春秋新解 -- 韓琦">
    <meta property="og:title" content="讀劉易春秋新解">
    <meta property="og:url" content="https://vwood.xyz/poetry/46d0493f-7129-4481-b4a5-b0b9d3a89b9e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            讀劉易春秋新解
        </h2>
        <div class="author"><a href="/author/26be0d4e-aad4-4e0d-b376-769b26c3e3c5.html" title="韓琦" target="_blank">
                韓琦
            </a> (宋)
        </div>
        <div class="paragraphs">
            
                <div class="paragraph">
                    夫子春秋之所記，二百四十有二年。
                </div>
                
                <div class="paragraph">
                    謹嚴之法不可犯，欲示萬世天子權。
                </div>
                
                <div class="paragraph">
                    禮樂征伐必上出，諸侯雖大莫得專。
                </div>
                
                <div class="paragraph">
                    周平東遷魯君隱，王綱壞裂勿復聯。
                </div>
                
                <div class="paragraph">
                    天王所存位與號，列國自用公承傳。
                </div>
                
                <div class="paragraph">
                    齊桓晉文無實義，挾周狥己掩大愆。
                </div>
                
                <div class="paragraph">
                    不歸聖筆立中制，誰其當罪誰其賢。
                </div>
                
                <div class="paragraph">
                    絲紛五傳角同異，各專門記執所偏。
                </div>
                
                <div class="paragraph">
                    遂令學者蹈迷徑，不探元本遭羈牽。
                </div>
                
                <div class="paragraph">
                    至於歆向父子間，亦反天性相鑱鎸。
                </div>
                
                <div class="paragraph">
                    何休杜預范甯輩，離經附傳以臆箋。
                </div>
                
                <div class="paragraph">
                    膏肓廢疾互譏病，雖欲針起難自痊。
                </div>
                
                <div class="paragraph">
                    前人文字安可數，議難啾唧秋嘒蟬。
                </div>
                
                <div class="paragraph">
                    有唐名儒陸淳者，始開奧壤窺源泉。
                </div>
                
                <div class="paragraph">
                    我朝又得孫明復，大明聖意疏重淵。
                </div>
                
                <div class="paragraph">
                    劉生新解最後出，了無塞礙成通川。
                </div>
                
                <div class="paragraph">
                    所趨旨義極簡正，撐拄異論牢且堅。
                </div>
                
                <div class="paragraph">
                    事不歸王皆不與，達經之志所以然。
                </div>
                
                <div class="paragraph">
                    詩三百可一言蔽，曰思無邪而已焉。
                </div>
                
                <div class="paragraph">
                    方今四海大一統，萬里號令猶君前。
                </div>
                
                <div class="paragraph">
                    安不思危易其治，毋容僭亂生階緣。
                </div>
                
                <div class="paragraph">
                    往持此說助邦政，坐令當扆尊如天。
                </div>
                
        </div>
    </div>
</body>

</html>