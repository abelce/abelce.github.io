<!DOCTYPE html>
<html>

<head>
    <title>
        送興元聶帥
    </title>
    <meta name="keywords" content="送興元聶帥 -- 洪咨夔">
    <meta name="description" content="送興元聶帥 -- 洪咨夔">
    <meta property="og:title" content="送興元聶帥">
    <meta property="og:url" content="https://vwood.xyz/poetry/f054037f-ef98-4340-8cfc-9bd63719362b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送興元聶帥
        </h2>
        <div class="author"><a href="/author/07f4d66f-2650-49c8-b517-d9d0c7961fa3.html" title="洪咨夔" target="_blank">
                洪咨夔
            </a> (宋)
        </div>
        <div class="paragraphs">
            
                <div class="paragraph">
                    泛觀天地間，一氣如爨鼎。
                </div>
                
                <div class="paragraph">
                    半鼎沸正急，半豈獨爾靜。
                </div>
                
                <div class="paragraph">
                    從旁更益薪，既往漫不省。
                </div>
                
                <div class="paragraph">
                    疇當起沃之，轆轤轉脩綆。
                </div>
                
                <div class="paragraph">
                    長空墮旄頭，胡命懸漏頃。
                </div>
                
                <div class="paragraph">
                    不戢方自焚，餘焰燎吾境。
                </div>
                
                <div class="paragraph">
                    俶從淮漢擾，馴至褒斜警。
                </div>
                
                <div class="paragraph">
                    勢欲合南北，事須得要領。
                </div>
                
                <div class="paragraph">
                    和固不可爲，戰亦未易逞。
                </div>
                
                <div class="paragraph">
                    中興關人謀，而可倚天幸。
                </div>
                
                <div class="paragraph">
                    君侯富經綸，頗牧在禁省。
                </div>
                
                <div class="paragraph">
                    憂國如憂家，申旦抱耿耿。
                </div>
                
                <div class="paragraph">
                    袖中平戎策，直欲繫其頸。
                </div>
                
                <div class="paragraph">
                    王斧下青冥，上游建巨屏。
                </div>
                
                <div class="paragraph">
                    秋高馬正肥，慨慷泝巴郢。
                </div>
                
                <div class="paragraph">
                    鏠旗凜太一，福星映參井。
                </div>
                
                <div class="paragraph">
                    蜀從更化來，舊痛甫甦醒。
                </div>
                
                <div class="paragraph">
                    風寒不善護，遂與勞復等。
                </div>
                
                <div class="paragraph">
                    內勢既𨂂盭，外兵且贅癭。
                </div>
                
                <div class="paragraph">
                    但嗟車轔轔，未見旗整整。
                </div>
                
                <div class="paragraph">
                    胸中百萬兵，氣壓貔虎猛。
                </div>
                
                <div class="paragraph">
                    凉飈送先聲，鬼蜮已匿影。
                </div>
                
                <div class="paragraph">
                    自昔樹勳業，莫先拔翹穎。
                </div>
                
                <div class="paragraph">
                    共功非衆材，殆類無麵餠。
                </div>
                
                <div class="paragraph">
                    孔明駐漢中，欲翦漢賊梗。
                </div>
                
                <div class="paragraph">
                    委心任費褘，屈膝拜許靖。
                </div>
                
                <div class="paragraph">
                    笑談扼姦雄，老死不得騁。
                </div>
                
                <div class="paragraph">
                    至今出師表，日月光烱烱。
                </div>
                
                <div class="paragraph">
                    惜哉會潼關，不從魏延請。
                </div>
                
                <div class="paragraph">
                    公才幾倍亮，謀略濟忠鯁。
                </div>
                
                <div class="paragraph">
                    機會有可乘，臨事勿吹冷。
                </div>
                
                <div class="paragraph">
                    秦隴咳唾定，歸衮顓國秉。
                </div>
                
                <div class="paragraph">
                    頌磨浯水濱，銘勒燕然頂。
                </div>
                
                <div class="paragraph">
                    諸生筆如椽，須公一笑肯。
                </div>
                
        </div>
    </div>
</body>

</html>