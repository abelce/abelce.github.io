<!DOCTYPE html>
<html>

<head>
    <title>
        龜峰行
    </title>
    <meta name="keywords" content="龜峰行 -- 韓元吉">
    <meta name="description" content="龜峰行 -- 韓元吉">
    <meta property="og:title" content="龜峰行">
    <meta property="og:url" content="https://vwood.xyz/poetry/5ed5bdbc-40ea-4f1f-9975-067bb9635337.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            龜峰行
        </h2>
        <div class="author"><a href="/author/60c88c25-42ca-4470-aaf6-4197f0baf647.html" title="韓元吉" target="_blank">
                韓元吉
            </a> (宋)
        </div>
        <div class="paragraphs">
            
                <div class="paragraph">
                    吾聞靈龜不願死有用于清廟，但願曳尾安泥塗。
                </div>
                
                <div class="paragraph">
                    所以漆園吏，坐歎清江使者逢豫且。
                </div>
                
                <div class="paragraph">
                    龜峰之龜定何物，不在泥塗之下，乃在萬仞之上高突兀。
                </div>
                
                <div class="paragraph">
                    是耶非耶遠莫測，安然不動藏其穴。
                </div>
                
                <div class="paragraph">
                    伊昔帝堯有聖德，此龜無乃負圖出。
                </div>
                
                <div class="paragraph">
                    圖成授帝埋其骨，猶使琢石志之存彷彿。
                </div>
                
                <div class="paragraph">
                    又疑神禹碑，刊在衡山巔。
                </div>
                
                <div class="paragraph">
                    碑高上與日月並。
                </div>
                
                <div class="paragraph">
                    此猶其趺棄不取，神鬼守護踰千年。
                </div>
                
                <div class="paragraph">
                    我欲詰其端，此事恍惚無迹，往往皆在太古前。
                </div>
                
                <div class="paragraph">
                    斗中神人被髮立，蜿蜒佐之從汝蟄。
                </div>
                
                <div class="paragraph">
                    九陰司存當在此，今汝巢南失其職。
                </div>
                
                <div class="paragraph">
                    又聞巢縣事，頗似伊尹生空桑。
                </div>
                
                <div class="paragraph">
                    母嫗避水欲徙去，待汝兩眼生赤光。
                </div>
                
                <div class="paragraph">
                    遂令萬室之邑化作魚與鱉，汝乃遁走至此藏。
                </div>
                
                <div class="paragraph">
                    上天震威趣汝壽，使汝扶服死且僵。
                </div>
                
                <div class="paragraph">
                    醜形質磔在石筍上，不可以鑽，不可以灼，不可以搘牀。
                </div>
                
                <div class="paragraph">
                    奈何猶復不自斂，荒崖斷壑反以名字彰。
                </div>
                
                <div class="paragraph">
                    因思支祁鎖頸泗水中，帝以巨鎮岌峨壓其宮。
                </div>
                
                <div class="paragraph">
                    名之以山不以峰，豈有形狀與此同。
                </div>
                
                <div class="paragraph">
                    吁嗟此山氣象槃礴亦雄偉，奇峰羅列三十二。
                </div>
                
                <div class="paragraph">
                    或如威鳳昂其喙，或如俊貓立且戲。
                </div>
                
                <div class="paragraph">
                    石鍾孤撐危欲墜，蜃樓矗起見天外。
                </div>
                
                <div class="paragraph">
                    大眺么麽不足記，神旗鐵壁非一類。
                </div>
                
                <div class="paragraph">
                    何用獨取汝之名字，豈汝黠且庸。
                </div>
                
                <div class="paragraph">
                    鼓妖衒怪百里內，使汝生存跌宕安可制。
                </div>
                
                <div class="paragraph">
                    我初信汝靈，今復知汝凶。
                </div>
                
                <div class="paragraph">
                    江湖波濤洶湧不一濡汝足，雲霧呼噏陰晴變態猶無窮。
                </div>
                
                <div class="paragraph">
                    不知造物安用此，徒以動蕩耳目夸兒童。
                </div>
                
                <div class="paragraph">
                    何時巨靈引手擲汝八荒外，舉頭直見天穹窿。
                </div>
                
        </div>
    </div>
</body>

</html>