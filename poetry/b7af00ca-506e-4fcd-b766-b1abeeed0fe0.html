<!DOCTYPE html>
<html>

<head>
    <title>
        記二首兒四日雷二異
    </title>
    <meta name="keywords" content="記二首兒四日雷二異 -- 高斯得">
    <meta name="description" content="記二首兒四日雷二異 -- 高斯得">
    <meta property="og:title" content="記二首兒四日雷二異">
    <meta property="og:url" content="https://vwood.xyz/poetry/b7af00ca-506e-4fcd-b766-b1abeeed0fe0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            記二首兒四日雷二異
        </h2>
        <div class="author"><a href="/author/8d87cbb9-dde0-44e3-addf-4560b2f0655d.html" title="高斯得" target="_blank">
                高斯得
            </a> (宋)
        </div>
        <div class="paragraphs">
            
                <div class="paragraph">
                    咸淳七年正二月，天災人異何稠疊。
                </div>
                
                <div class="paragraph">
                    細推厥咎端有繇，孤臣未言先泣血。
                </div>
                
                <div class="paragraph">
                    日當丙子月當寅，湖州毘山有妖孽。
                </div>
                
                <div class="paragraph">
                    曹家産子威殺人，二首一身連骨節。
                </div>
                
                <div class="paragraph">
                    左首似爹右似娘，渾舍驚走趾欲折。
                </div>
                
                <div class="paragraph">
                    里胥不敢上其事，一州喧喧騰頰舌。
                </div>
                
                <div class="paragraph">
                    從來天子天下首，二首之占何待說。
                </div>
                
                <div class="paragraph">
                    我聞唐家儀鳳年，的證端爲今日設。
                </div>
                
                <div class="paragraph">
                    涇州之民有生兒，異幹同軀不容裂。
                </div>
                
                <div class="paragraph">
                    是時武氏乘其夫，唐祚中微殆將滅。
                </div>
                
                <div class="paragraph">
                    聖朝家法與唐異，四星在天循軌轍。
                </div>
                
                <div class="paragraph">
                    咎在君陽非太陰，媧羿雖殊禍俱烈。
                </div>
                
                <div class="paragraph">
                    人妖示變未三旬，二月天災來不輟。
                </div>
                
                <div class="paragraph">
                    粵從己亥至壬寅，據曆雷聲未當發。
                </div>
                
                <div class="paragraph">
                    胡爲砰訇震天鼓，四日四夜聲不絕。
                </div>
                
                <div class="paragraph">
                    上天威怒端有意，要使吾君用剛决。
                </div>
                
                <div class="paragraph">
                    夏竦姦邪致天變，仁皇感悟真明哲。
                </div>
                
                <div class="paragraph">
                    只憑霹靂一聲雷，掃去有同湯沃雪。
                </div>
                
                <div class="paragraph">
                    後來高廟遵故典，湯相罷歸同一訣。
                </div>
                
                <div class="paragraph">
                    奈何災異過兩朝，猶復留此大饕餮。
                </div>
                
                <div class="paragraph">
                    二首之兒四日雷，占雖不同應無別。
                </div>
                
                <div class="paragraph">
                    作詩會入五行傳，謹勿流傳取剠刖。
                </div>
                
        </div>
    </div>
</body>

</html>