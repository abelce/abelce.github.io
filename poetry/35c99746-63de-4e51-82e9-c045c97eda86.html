<!DOCTYPE html>
<html>

<head>
    <title>
        和子瞻鳳翔八觀八首 石鼓
    </title>
    <meta name="keywords" content="和子瞻鳳翔八觀八首 石鼓 -- 蘇轍">
    <meta name="description" content="和子瞻鳳翔八觀八首 石鼓 -- 蘇轍">
    <meta property="og:title" content="和子瞻鳳翔八觀八首 石鼓">
    <meta property="og:url" content="https://vwood.xyz/poetry/35c99746-63de-4e51-82e9-c045c97eda86.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和子瞻鳳翔八觀八首 石鼓
        </h2>
        <div class="author"><a href="/author/6c9596dd-0d7a-4bf9-ae11-e3df44f9d8b3.html" title="蘇轍" target="_blank">
                蘇轍
            </a> (宋)
        </div>
        <div class="paragraphs">
            
                <div class="paragraph">
                    岐山之陽石爲鼓，叩之不鳴懸無虡。
                </div>
                
                <div class="paragraph">
                    以爲無用百無直，以爲有用萬物祖。
                </div>
                
                <div class="paragraph">
                    置身無用有用間，自託周宣誰敢侮。
                </div>
                
                <div class="paragraph">
                    宣王沒後墳壠平，秦野蒼茫不知處。
                </div>
                
                <div class="paragraph">
                    周人舊物惟存山，文武遺民盡囚虜。
                </div>
                
                <div class="paragraph">
                    鼎鍾無在鑄戈戟，宮殿已倒生禾黍。
                </div>
                
                <div class="paragraph">
                    厲宣子孫竄四方，昭穆錯亂不存譜。
                </div>
                
                <div class="paragraph">
                    時有過客悲先王，綢繆牖戶徹桑土。
                </div>
                
                <div class="paragraph">
                    思宣不見幸鼓存，由鼓求宣近爲愈。
                </div>
                
                <div class="paragraph">
                    彼皆有用世所好，天地能生不能主。
                </div>
                
                <div class="paragraph">
                    君看項籍猛如狼，身死未冷割爲脯。
                </div>
                
                <div class="paragraph">
                    馬童楊喜豈不仁，待汝封侯非怨汝。
                </div>
                
                <div class="paragraph">
                    何况外物固已輕，毛擒翡翠尾執麈。
                </div>
                
                <div class="paragraph">
                    惟有蒼石於此時，獨以無用不見數。
                </div>
                
                <div class="paragraph">
                    形骸偃蹇任苔蘚，文字皴剝困風雨。
                </div>
                
                <div class="paragraph">
                    遭亂既以無用全，有用還爲太平取。
                </div>
                
                <div class="paragraph">
                    古人不見見遺物，如見方召與申甫。
                </div>
                
                <div class="paragraph">
                    文非科斗可窮詰，簡編不載無訓詁。
                </div>
                
                <div class="paragraph">
                    字形漫汗隨石缺，蒼蛇生角龍折股。
                </div>
                
                <div class="paragraph">
                    亦如老人遭暴橫，頤下髭禿口齒齬。
                </div>
                
                <div class="paragraph">
                    形雖不具意可知，有云楊柳貫魴鱮。
                </div>
                
                <div class="paragraph">
                    魴鱮豈厭居溪谷，自投網罟入君俎。
                </div>
                
                <div class="paragraph">
                    柳條柔弱長百尺，挽之不斷細如縷。
                </div>
                
                <div class="paragraph">
                    以柳貫魚魚不傷，貫不傷魚魚樂死。
                </div>
                
                <div class="paragraph">
                    登之廟中鬼神格，錫女豐年多黍稌。
                </div>
                
                <div class="paragraph">
                    宣王用兵征四國，北摧犬戎南服楚。
                </div>
                
                <div class="paragraph">
                    將帥用命士卒歡，死生不顧闞虓虎。
                </div>
                
                <div class="paragraph">
                    問之何術能使然，撫之如子敬如父。
                </div>
                
                <div class="paragraph">
                    弱柳貫魚魚弗違，仁人在上民不怒。
                </div>
                
                <div class="paragraph">
                    請看石鼓非徒然，長笑太山刻秦語。
                </div>
                
        </div>
    </div>
</body>

</html>