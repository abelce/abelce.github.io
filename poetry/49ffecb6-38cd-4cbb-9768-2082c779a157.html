<!DOCTYPE html>
<html>

<head>
    <title>
        夜來同諸公泛舟湖中樂甚因更潭名作北湖乃作拙句呈諸友親聊以紀一時之勝云
    </title>
    <meta name="keywords" content="夜來同諸公泛舟湖中樂甚因更潭名作北湖乃作拙句呈諸友親聊以紀一時之勝云 -- 吳芾">
    <meta name="description" content="夜來同諸公泛舟湖中樂甚因更潭名作北湖乃作拙句呈諸友親聊以紀一時之勝云 -- 吳芾">
    <meta property="og:title" content="夜來同諸公泛舟湖中樂甚因更潭名作北湖乃作拙句呈諸友親聊以紀一時之勝云">
    <meta property="og:url" content="https://vwood.xyz/poetry/49ffecb6-38cd-4cbb-9768-2082c779a157.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            夜來同諸公泛舟湖中樂甚因更潭名作北湖乃作拙句呈諸友親聊以紀一時之勝云
        </h2>
        <div class="author"><a href="/author/45dcfb03-deb9-4194-af85-7fbea09df5cd.html" title="吳芾" target="_blank">
                吳芾
            </a> (宋)
        </div>
        <div class="paragraphs">
            
                <div class="paragraph">
                    北山萬仞羅翠屏，下有湖水鏡面平。
                </div>
                
                <div class="paragraph">
                    山影靜倒千丈碧，波光冷浸一天星。
                </div>
                
                <div class="paragraph">
                    自有此湖知幾歲，居人日日常經行。
                </div>
                
                <div class="paragraph">
                    但知湖水鴨頭綠，誰人向此含幽情。
                </div>
                
                <div class="paragraph">
                    我來正值秋容媚，野曠天空風物清。
                </div>
                
                <div class="paragraph">
                    烟橫木末斜陽晚，雲散溪頭明月升。
                </div>
                
                <div class="paragraph">
                    放舟直入波深處，水鳥窺人元不驚。
                </div>
                
                <div class="paragraph">
                    天晴水暖魚亦樂，時見潑剌波間鳴。
                </div>
                
                <div class="paragraph">
                    持竿舉網忽有得，滿座歡呼山嶽傾。
                </div>
                
                <div class="paragraph">
                    水面黄花更堪愛，盈盈佇立如娉婷。
                </div>
                
                <div class="paragraph">
                    栗玉簪頭紅一點，隨風翠带還相縈。
                </div>
                
                <div class="paragraph">
                    興來不覺千鍾盡，衆賓皆醉無一醒。
                </div>
                
                <div class="paragraph">
                    漁榔敲罷棹歌起，十里猶聞笑語聲。
                </div>
                
                <div class="paragraph">
                    謫仙死後無此樂，我今此樂真難並。
                </div>
                
                <div class="paragraph">
                    人生適意未易得，此湖從此宜知名。
                </div>
                
                <div class="paragraph">
                    要配北山長不朽，酹酒更告山之靈。
                </div>
                
                <div class="paragraph">
                    我欲結茅湖上住，盡使湖光入戶庭。
                </div>
                
                <div class="paragraph">
                    枕流潄石過一世，不妨清處時濯纓。
                </div>
                
                <div class="paragraph">
                    更釀此湖作春酒，招我四海良友朋。
                </div>
                
                <div class="paragraph">
                    夜夜扁舟同載月，樽前吹笛到天明。
                </div>
                
        </div>
    </div>
</body>

</html>