<!DOCTYPE html>
<html>

<head>
    <title>
        王景亮携晁無咎清美堂記來求詩爲賦此一篇
    </title>
    <meta name="keywords" content="王景亮携晁無咎清美堂記來求詩爲賦此一篇 -- 鄒浩">
    <meta name="description" content="王景亮携晁無咎清美堂記來求詩爲賦此一篇 -- 鄒浩">
    <meta property="og:title" content="王景亮携晁無咎清美堂記來求詩爲賦此一篇">
    <meta property="og:url" content="https://vwood.xyz/poetry/83706254-c0a6-4258-9a25-4cf28a67478b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            王景亮携晁無咎清美堂記來求詩爲賦此一篇
        </h2>
        <div class="author"><a href="/author/583b6155-9adc-42c3-80b1-05e8b0fe9854.html" title="鄒浩" target="_blank">
                鄒浩
            </a> (宋)
        </div>
        <div class="paragraphs">
            
                <div class="paragraph">
                    先生不出二十年，幅巾種樹老盧泉。
                </div>
                
                <div class="paragraph">
                    盧泉水木清且妍，築堂流水茂樹間。
                </div>
                
                <div class="paragraph">
                    晁侯作記筆如椽，畫欄素壁青瑤鎸。
                </div>
                
                <div class="paragraph">
                    明珠白璧光射天，先生矜詫喜欲顛。
                </div>
                
                <div class="paragraph">
                    春歸野岸綠漪漣，青山東缺如斷環。
                </div>
                
                <div class="paragraph">
                    雪消風軟山蒼然，杏梢紅破臙脂寒。
                </div>
                
                <div class="paragraph">
                    先生醉狂夢思山，自駕草車束塵編。
                </div>
                
                <div class="paragraph">
                    上堂讀書門畫關，金徽朱絲弄猗蘭。
                </div>
                
                <div class="paragraph">
                    相思古人太古前，若非豪士魯仲連。
                </div>
                
                <div class="paragraph">
                    即是幽人梁伯鸞，先生好學老益堅。
                </div>
                
                <div class="paragraph">
                    少時不信功名艱，青衫屢補履決穿。
                </div>
                
                <div class="paragraph">
                    晚知有命絕可憐，歸來自買汶上田。
                </div>
                
                <div class="paragraph">
                    䆉稏香露凝秋殷，只知留客有酒錢。
                </div>
                
                <div class="paragraph">
                    肯問釡粥寒韲酸，拖金曳繡卷曉班。
                </div>
                
                <div class="paragraph">
                    何似布褐暖且寛，先生所願一何亷。
                </div>
                
                <div class="paragraph">
                    貴人孰與先生賢，朱門銅臭廚肉膻。
                </div>
                
                <div class="paragraph">
                    夜闌白月照管絃，美人一笑夭桃燃。
                </div>
                
                <div class="paragraph">
                    安知賢達死丘園，正恐後世終無傳。
                </div>
                
                <div class="paragraph">
                    此意已輸先生先，我今欲歸無由緣。
                </div>
                
                <div class="paragraph">
                    蕙帳依約聞清猨，何時相從一醉眠。
                </div>
                
                <div class="paragraph">
                    梨花楊柳傍禁煙，曾點浴沂春衣單。
                </div>
                
                <div class="paragraph">
                    德公渡沔應已還，山中桂枝聊攀援。
                </div>
                
        </div>
    </div>
</body>

</html>