<!DOCTYPE html>
<html>

<head>
    <title>
        感時留別從兄徐王延年從弟延陵
    </title>
    <meta name="keywords" content="感時留別從兄徐王延年從弟延陵 -- 李白">
    <meta name="description" content="感時留別從兄徐王延年從弟延陵 -- 李白">
    <meta property="og:title" content="感時留別從兄徐王延年從弟延陵">
    <meta property="og:url" content="https://vwood.xyz/poetry/0798509a-3b5d-4679-9a11-6b085e2ea98c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            感時留別從兄徐王延年從弟延陵
        </h2>
        <div class="author"><a href="/author/1a922db2-1111-42a2-b28d-33cda129441b.html" title="李白" target="_blank">
                李白
            </a> (唐)
        </div>
        <div class="paragraphs">
            
                <div class="paragraph">
                    天籟何參差，噫然大塊吹。
                </div>
                
                <div class="paragraph">
                    玄元包橐籥，紫氣何逶迤。
                </div>
                
                <div class="paragraph">
                    七葉運皇化，千齡光本支。
                </div>
                
                <div class="paragraph">
                    仙風生指樹，大雅歌螽斯。
                </div>
                
                <div class="paragraph">
                    諸王若鸞虬，肅穆列藩維。
                </div>
                
                <div class="paragraph">
                    哲兄錫茅土，聖代羅榮滋。
                </div>
                
                <div class="paragraph">
                    九卿領徐方，七步繼陳思。
                </div>
                
                <div class="paragraph">
                    伊昔全盛日，雄豪動京師。
                </div>
                
                <div class="paragraph">
                    冠劒朝鳳闕，樓船侍龍池。
                </div>
                
                <div class="paragraph">
                    鼓鐘出朱邸，金翠照丹墀。
                </div>
                
                <div class="paragraph">
                    君王一顧盼，選色獻蛾眉。
                </div>
                
                <div class="paragraph">
                    列戟十八年，未曾輙遷移。
                </div>
                
                <div class="paragraph">
                    大臣小喑鳴，謫竄天南垂。
                </div>
                
                <div class="paragraph">
                    長沙不足舞，貝錦且成詩。
                </div>
                
                <div class="paragraph">
                    佐郡浙江西，病閑絕驅馳。
                </div>
                
                <div class="paragraph">
                    階軒日苔蘚，鳥雀噪簷帷。
                </div>
                
                <div class="paragraph">
                    時乘平肩輿，出入畏人知。
                </div>
                
                <div class="paragraph">
                    北宅聊偃憩，歡愉恤惸嫠。
                </div>
                
                <div class="paragraph">
                    羞言梁苑地，烜赫耀旌旗。
                </div>
                
                <div class="paragraph">
                    兄弟八九人，吳秦各分離。
                </div>
                
                <div class="paragraph">
                    太賢達機兆，豈獨慮安危。
                </div>
                
                <div class="paragraph">
                    小子謝麟閣，雁行忝肩隨。
                </div>
                
                <div class="paragraph">
                    令弟字延陵，鳳毛出天姿。
                </div>
                
                <div class="paragraph">
                    清英神仙骨，芬馥茝蘭蕤。
                </div>
                
                <div class="paragraph">
                    夢得春草句，將非惠連誰。
                </div>
                
                <div class="paragraph">
                    深心紫河車，與我特相宜。
                </div>
                
                <div class="paragraph">
                    金膏猶罔象，玉液尚磷緇。
                </div>
                
                <div class="paragraph">
                    伏枕寄賓館，宛同清漳湄。
                </div>
                
                <div class="paragraph">
                    藥物多見饋，珍羞亦兼之。
                </div>
                
                <div class="paragraph">
                    誰道溟渤深，猶言淺恩慈。
                </div>
                
                <div class="paragraph">
                    鳴蟬遊子意，促織念歸期。
                </div>
                
                <div class="paragraph">
                    驕陽何太赫，海水爍龍龜。
                </div>
                
                <div class="paragraph">
                    百川盡凋枯，舟檝閣中逵。
                </div>
                
                <div class="paragraph">
                    策馬搖涼月，通宵出郊圻。
                </div>
                
                <div class="paragraph">
                    泣別目眷眷，傷心步遲遲。
                </div>
                
                <div class="paragraph">
                    願言保明德，王室佇清夷。
                </div>
                
                <div class="paragraph">
                    摻袂何所道，援毫投此辭。
                </div>
                
        </div>
    </div>
</body>

</html>