<!DOCTYPE html>
<html>

<head>
    <title>
        揚州寒食贈屯田張員外成均吳博士同年殿省柳丞
    </title>
    <meta name="keywords" content="揚州寒食贈屯田張員外成均吳博士同年殿省柳丞 -- 王禹偁">
    <meta name="description" content="揚州寒食贈屯田張員外成均吳博士同年殿省柳丞 -- 王禹偁">
    <meta property="og:title" content="揚州寒食贈屯田張員外成均吳博士同年殿省柳丞">
    <meta property="og:url" content="https://vwood.xyz/poetry/28d3d729-8ad7-4703-aa0f-ef658a216189.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            揚州寒食贈屯田張員外成均吳博士同年殿省柳丞
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    前年寒食節，待詔直內庭。
                </div>
                
                <div class="paragraph">
                    休假百官出，獨掩深嚴扃。
                </div>
                
                <div class="paragraph">
                    近侍不敢醉，賜酒空滿瓶。
                </div>
                
                <div class="paragraph">
                    閑就通中枕，時聞索上鈴。
                </div>
                
                <div class="paragraph">
                    思入無何鄉，兀然欲忘形。
                </div>
                
                <div class="paragraph">
                    去年寒食日，滁上忝專城。
                </div>
                
                <div class="paragraph">
                    山歌喧里巷，春物媚池亭。
                </div>
                
                <div class="paragraph">
                    永陽溪水淥，琅邪山色青。
                </div>
                
                <div class="paragraph">
                    謫宦自消遣，不敢誇獨醒。
                </div>
                
                <div class="paragraph">
                    往往取官醖，時時對花傾。
                </div>
                
                <div class="paragraph">
                    醉來念身世，翻使淚縱橫。
                </div>
                
                <div class="paragraph">
                    今年蒞淮海，時節又清明。
                </div>
                
                <div class="paragraph">
                    堆案有留事，聽歌無歡聲。
                </div>
                
                <div class="paragraph">
                    胥徒費簿領，使客煩送迎。
                </div>
                
                <div class="paragraph">
                    狴牢未空歇，堰埭勞修營。
                </div>
                
                <div class="paragraph">
                    衰病力不支，懶慢性已成。
                </div>
                
                <div class="paragraph">
                    虛花滿雙目，素髮添幾莖。
                </div>
                
                <div class="paragraph">
                    酒肴略無味，妓樂固難聽。
                </div>
                
                <div class="paragraph">
                    誰言寒食下，終日取茶烹。
                </div>
                
                <div class="paragraph">
                    屯田布素交，屈此關市征。
                </div>
                
                <div class="paragraph">
                    昔年同應舉，典衣飛巨觥。
                </div>
                
                <div class="paragraph">
                    博士東觀客，求官得步兵。
                </div>
                
                <div class="paragraph">
                    况且丹陛前，同爲出谷鶑。
                </div>
                
                <div class="paragraph">
                    殿丞尹我邑，桑梓復弟兄。
                </div>
                
                <div class="paragraph">
                    吏隠掌鹺茗，終朝看道經。
                </div>
                
                <div class="paragraph">
                    三賢宴會少，七夕休假并。
                </div>
                
                <div class="paragraph">
                    何不策我馬，廢苑尋放螢。
                </div>
                
                <div class="paragraph">
                    何不蕩我舟，樓基訪摘星。
                </div>
                
                <div class="paragraph">
                    三春景欲盡，九曲波始平。
                </div>
                
                <div class="paragraph">
                    居然逼吏役，頓此阻交情。
                </div>
                
                <div class="paragraph">
                    老態厭春華，病身憂宿酲。
                </div>
                
                <div class="paragraph">
                    如水若不改，藉糟亦胡寧。
                </div>
                
                <div class="paragraph">
                    解印蓄素志，吟詩露丹誠。
                </div>
                
                <div class="paragraph">
                    維揚非所愛，有便即歸耕。
                </div>
                
        </div>
    </div>
</body>

</html>