<!DOCTYPE html>
<html>

<head>
    <title>
        月湖新得浮石巖
    </title>
    <meta name="keywords" content="月湖新得浮石巖 -- 鄧深">
    <meta name="description" content="月湖新得浮石巖 -- 鄧深">
    <meta property="og:title" content="月湖新得浮石巖">
    <meta property="og:url" content="https://vwood.xyz/poetry/77ee26dc-1b05-47c1-b5ac-b1170fd0453a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            月湖新得浮石巖
        </h2>
        <div class="author"><a href="/author/93380ba5-3381-4d63-af83-8b3ef407d9e9.html" title="鄧深" target="_blank">
                鄧深
            </a> (宋)
        </div>
        <div class="paragraphs">
            
                <div class="paragraph">
                    月湖先生樂山水，搜奇曾不遠千里。
                </div>
                
                <div class="paragraph">
                    那知去郭三牛鳴，浮石巖中晦佳致。
                </div>
                
                <div class="paragraph">
                    神剜鬼劃有許工，天墜地出知幾世。
                </div>
                
                <div class="paragraph">
                    平時樵徑所不由，一旦屐齒胡爲至。
                </div>
                
                <div class="paragraph">
                    由來絕景難久藏，竟須好事與經始。
                </div>
                
                <div class="paragraph">
                    見之三歎欲忘歸，市以千金不惜費。
                </div>
                
                <div class="paragraph">
                    公之得此真無價，我亦聞之喜不寐。
                </div>
                
                <div class="paragraph">
                    朝來幽事頗相關，乘興縱觀約聯騎。
                </div>
                
                <div class="paragraph">
                    霜明日暖馬蹄輕，曾不踰時即其地。
                </div>
                
                <div class="paragraph">
                    噴雲泄霧疑有神，旋呼斤斧誅榛葦。
                </div>
                
                <div class="paragraph">
                    初驚巨石幾百尋，突兀嶙峋濕雲氣。
                </div>
                
                <div class="paragraph">
                    嵌竇谽谺元自開，藤蔓駢羅巧相締。
                </div>
                
                <div class="paragraph">
                    清涵竹木總堅瘦，陰生莓苔倍葱翠。
                </div>
                
                <div class="paragraph">
                    老根側出掀虯髯，幽草倒生摇鳳尾。
                </div>
                
                <div class="paragraph">
                    前山一抹橫蛾眉，隔盡俗塵如戶閉。
                </div>
                
                <div class="paragraph">
                    褰裳振足履崎嶇，披棘捫蘿窮幽邃。
                </div>
                
                <div class="paragraph">
                    忽有一徑出自然，委蛇深隱闊盈咫。
                </div>
                
                <div class="paragraph">
                    四面周遭步轉高，心領目擊紛可喜。
                </div>
                
                <div class="paragraph">
                    處處出石作奇怪，續續哦詩聊比擬。
                </div>
                
                <div class="paragraph">
                    或黎其色如鐵繡，或赭其容如酒醉。
                </div>
                
                <div class="paragraph">
                    或傲睨而癡自笑，或突怒而狠相視。
                </div>
                
                <div class="paragraph">
                    或開幽室爲書院，或引長廊爲客次。
                </div>
                
                <div class="paragraph">
                    或虛高下成樓閣，或嚴尊卑作堂陛。
                </div>
                
                <div class="paragraph">
                    或分半月隱天形，或展胡床圈地勢。
                </div>
                
                <div class="paragraph">
                    或露碼碯紅而潤，或錯琉璃青且膩。
                </div>
                
                <div class="paragraph">
                    或如入關如升堂，或如卧榻如隱几。
                </div>
                
                <div class="paragraph">
                    或如立壁如拱梁，或如卓筆如布字。
                </div>
                
                <div class="paragraph">
                    遞遞逢迎巧獻狀，試舉其凡莫殫紀。
                </div>
                
                <div class="paragraph">
                    最喜賓從可從容，甲乙其間有一二。
                </div>
                
                <div class="paragraph">
                    昔聞淡巖天下稀，金華仙伯載稱美。
                </div>
                
                <div class="paragraph">
                    圍中僅可坐十客，舉此十倍加不啻。
                </div>
                
                <div class="paragraph">
                    余賀茲丘有所遭，初不遠人人自棄。
                </div>
                
                <div class="paragraph">
                    先生一笑與我言，平生此興覺爲累。
                </div>
                
                <div class="paragraph">
                    豈期幸會得所圖，孰使之然天實畀。
                </div>
                
                <div class="paragraph">
                    須臾更涉屏巖巔，指云此有無盡意。
                </div>
                
                <div class="paragraph">
                    一水縈紆殊有情，萬山回環杳無際。
                </div>
                
                <div class="paragraph">
                    規以數椽安一榻，時來長嘯舒清思。
                </div>
                
                <div class="paragraph">
                    願觀餘力佐天巧，名與此山傳不替。
                </div>
                
                <div class="paragraph">
                    自惟野性寡所嗜，猶喜登臨同臭味。
                </div>
                
                <div class="paragraph">
                    剩欲相從爲久計，祝公先了公家事。
                </div>
                
        </div>
    </div>
</body>

</html>