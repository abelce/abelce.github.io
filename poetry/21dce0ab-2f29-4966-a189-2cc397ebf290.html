<!DOCTYPE html>
<html>

<head>
    <title>
        聞南寇已平歡快之甚作詩五十韻
    </title>
    <meta name="keywords" content="聞南寇已平歡快之甚作詩五十韻 -- 呂本中">
    <meta name="description" content="聞南寇已平歡快之甚作詩五十韻 -- 呂本中">
    <meta property="og:title" content="聞南寇已平歡快之甚作詩五十韻">
    <meta property="og:url" content="https://vwood.xyz/poetry/21dce0ab-2f29-4966-a189-2cc397ebf290.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            聞南寇已平歡快之甚作詩五十韻
        </h2>
        <div class="author"><a href="/author/e09a3e85-a59d-4b07-aea4-77ce39ff9a86.html" title="呂本中" target="_blank">
                呂本中
            </a> (宋)
        </div>
        <div class="paragraphs">
            
                <div class="paragraph">
                    日月開南極，山河拱上都。
                </div>
                
                <div class="paragraph">
                    聖朝頻決勝，賊黨莫狂圖。
                </div>
                
                <div class="paragraph">
                    驛道傳烽燧，官軍下舳艫。
                </div>
                
                <div class="paragraph">
                    弄兵心已壯，渫血氣猶粗。
                </div>
                
                <div class="paragraph">
                    臘月杭州破，驩聲歙縣屠。
                </div>
                
                <div class="paragraph">
                    跡雖連勁越，勢欲動全吳。
                </div>
                
                <div class="paragraph">
                    劍戟排空上，芻糧夾路輸。
                </div>
                
                <div class="paragraph">
                    予方在衰杖，意不保頭顱。
                </div>
                
                <div class="paragraph">
                    豈謂除關傳，都非驗漢符。
                </div>
                
                <div class="paragraph">
                    坐看前乘沒，誰救左輪朱。
                </div>
                
                <div class="paragraph">
                    守將仍安枕，鄉豪肯棄軀。
                </div>
                
                <div class="paragraph">
                    百川歸巨浸，一命仰洪鑪。
                </div>
                
                <div class="paragraph">
                    撫事思同輩，低頭失壯夫。
                </div>
                
                <div class="paragraph">
                    風雷蟄龍臥，名字列仙臞。
                </div>
                
                <div class="paragraph">
                    遇寇來淮口，迎家傍海隅。
                </div>
                
                <div class="paragraph">
                    未隨霜雪死，甘伴甲裳趨。
                </div>
                
                <div class="paragraph">
                    每有妻孥問，寧知道里虞。
                </div>
                
                <div class="paragraph">
                    荒城補泥土，旱水著菰蒲。
                </div>
                
                <div class="paragraph">
                    交友多流寓，人煙乍有無。
                </div>
                
                <div class="paragraph">
                    相逢可慟哭，掩淚只長吁。
                </div>
                
                <div class="paragraph">
                    羽檄跡鋒數，江船取路迂。
                </div>
                
                <div class="paragraph">
                    艱難脫紛擾，潤澤到焦枯。
                </div>
                
                <div class="paragraph">
                    屢辱分金送，兼容折簡呼。
                </div>
                
                <div class="paragraph">
                    同群見鸑鷟，猛獸伏於菟。
                </div>
                
                <div class="paragraph">
                    往往投僧飯，時時就客廚。
                </div>
                
                <div class="paragraph">
                    苦留春駘蕩，勤對色敷腴。
                </div>
                
                <div class="paragraph">
                    不有溝中斷，其如屋上烏。
                </div>
                
                <div class="paragraph">
                    身猶訪安佚，意獨離囚拘。
                </div>
                
                <div class="paragraph">
                    行李催歸疾，生涯與舊殊。
                </div>
                
                <div class="paragraph">
                    裹糧違戰地，舉足值窮途。
                </div>
                
                <div class="paragraph">
                    悮厭韓城僻，虛隨潁水紆。
                </div>
                
                <div class="paragraph">
                    舊書猶醤瓿，破屋但繩樞。
                </div>
                
                <div class="paragraph">
                    蔣詡空三徑，楊雄更一區。
                </div>
                
                <div class="paragraph">
                    生平從學圃，老復厭爲儒。
                </div>
                
                <div class="paragraph">
                    愛草騎驢穩，看雲借杖扶。
                </div>
                
                <div class="paragraph">
                    幾年供坎廩，盡室付崎嶇。
                </div>
                
                <div class="paragraph">
                    觸熱醫頻喚，傾囊酒漫酤。
                </div>
                
                <div class="paragraph">
                    素冠窮偪仄，白髪鬼揶揄。
                </div>
                
                <div class="paragraph">
                    側轉驥縶足，往還狼跋胡。
                </div>
                
                <div class="paragraph">
                    衆憐東郭困，自學北山愚。
                </div>
                
                <div class="paragraph">
                    取別方搖扇，成詩欲斷壺。
                </div>
                
                <div class="paragraph">
                    疏籬倒禾黍，驟雨落楸梧。
                </div>
                
                <div class="paragraph">
                    苦語終難好，清談卻未須。
                </div>
                
                <div class="paragraph">
                    家猶近墳墓，晚或望桑榆。
                </div>
                
                <div class="paragraph">
                    今日祅氛滌，新秋暑氣蘇。
                </div>
                
                <div class="paragraph">
                    如聞舊巢覆，盡伏逆臣誅。
                </div>
                
                <div class="paragraph">
                    遣卒寬平賈，令民內半租。
                </div>
                
                <div class="paragraph">
                    文章元典則，刑賞舊規摹。
                </div>
                
                <div class="paragraph">
                    桀惡先函首，渠魁已獻俘。
                </div>
                
                <div class="paragraph">
                    書地問安否，尚足慰馳驅。
                </div>
                
        </div>
    </div>
</body>

</html>