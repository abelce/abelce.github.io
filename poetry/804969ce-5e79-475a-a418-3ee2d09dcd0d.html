<!DOCTYPE html>
<html>

<head>
    <title>
        送侯參謀赴河中幕
    </title>
    <meta name="keywords" content="送侯參謀赴河中幕 -- 韓愈">
    <meta name="description" content="送侯參謀赴河中幕 -- 韓愈">
    <meta property="og:title" content="送侯參謀赴河中幕">
    <meta property="og:url" content="https://vwood.xyz/poetry/804969ce-5e79-475a-a418-3ee2d09dcd0d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送侯參謀赴河中幕
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    憶昔初及第，各以少年稱。
                </div>
                
                <div class="paragraph">
                    君頤始生鬚，我齒清如冰。
                </div>
                
                <div class="paragraph">
                    爾時心氣壯，百事謂己能。
                </div>
                
                <div class="paragraph">
                    一別詎幾何，忽如隔晨興。
                </div>
                
                <div class="paragraph">
                    我齒豁可鄙，君顏老可憎。
                </div>
                
                <div class="paragraph">
                    相逢風塵中，相視迭嗟矜。
                </div>
                
                <div class="paragraph">
                    幸同學省官，末路再得朋。
                </div>
                
                <div class="paragraph">
                    東司絕敎授，遊[宴]以爲恒。
                </div>
                
                <div class="paragraph">
                    秋漁蔭密樹，夜博然明燈。
                </div>
                
                <div class="paragraph">
                    雪逕抵樵叟，風廊折談僧。
                </div>
                
                <div class="paragraph">
                    陸渾桃花間，有湯沸如烝。
                </div>
                
                <div class="paragraph">
                    三月崧少步，躑躅紅千層。
                </div>
                
                <div class="paragraph">
                    洲沙厭晚坐，嶺壁窮晨升。
                </div>
                
                <div class="paragraph">
                    沈冥不計日，爲樂不可勝。
                </div>
                
                <div class="paragraph">
                    遷滿一已異，乖離坐難憑。
                </div>
                
                <div class="paragraph">
                    行行事結束，人馬何蹻騰。
                </div>
                
                <div class="paragraph">
                    感激生膽勇，從軍豈嘗曾。
                </div>
                
                <div class="paragraph">
                    洸洸司徒公，天子爪與肱。
                </div>
                
                <div class="paragraph">
                    提師十萬餘，四海欽風稜。
                </div>
                
                <div class="paragraph">
                    河北兵未進，蔡州師新薨。
                </div>
                
                <div class="paragraph">
                    曷不請掃除，活彼黎與烝。
                </div>
                
                <div class="paragraph">
                    鄙夫誠怯弱，受恩媿徒弘。
                </div>
                
                <div class="paragraph">
                    猶思脫儒冠，棄死取先登。
                </div>
                
                <div class="paragraph">
                    又欲面言事，上書求詔徴。
                </div>
                
                <div class="paragraph">
                    侵官固非是，妄作譴可懲。
                </div>
                
                <div class="paragraph">
                    惟當待責免，耕斸歸溝塍。
                </div>
                
                <div class="paragraph">
                    今君得所附，勢若脫鞲鷹。
                </div>
                
                <div class="paragraph">
                    檄筆無與讓，幕謀職其膺。
                </div>
                
                <div class="paragraph">
                    收績開史牒，翰飛逐溟鵬。
                </div>
                
                <div class="paragraph">
                    男兒貴立事，流景不可乘。
                </div>
                
                <div class="paragraph">
                    歲老陰沴作，雲頹雪翻崩。
                </div>
                
                <div class="paragraph">
                    別袖拂洛水，征車轉崤陵。
                </div>
                
                <div class="paragraph">
                    勤勤酒不進，勉勉恨已仍。
                </div>
                
                <div class="paragraph">
                    送君出門歸，愁腸若牽繩。
                </div>
                
                <div class="paragraph">
                    默坐念語笑，癡如遇寒蠅。
                </div>
                
                <div class="paragraph">
                    策馬誰可適，晤言誰爲應。
                </div>
                
                <div class="paragraph">
                    席塵惜不掃，殘尊對空凝。
                </div>
                
                <div class="paragraph">
                    信知後會時，日月屢環絙。
                </div>
                
                <div class="paragraph">
                    生期理行役，歡緒絕難承。
                </div>
                
                <div class="paragraph">
                    寄書惟在頻，無恡簡與繒。
                </div>
                
        </div>
    </div>
</body>

</html>