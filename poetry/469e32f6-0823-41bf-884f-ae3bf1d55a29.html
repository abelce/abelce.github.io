<!DOCTYPE html>
<html>

<head>
    <title>
        悼友篇
    </title>
    <meta name="keywords" content="悼友篇 -- 周紫芝">
    <meta name="description" content="悼友篇 -- 周紫芝">
    <meta property="og:title" content="悼友篇">
    <meta property="og:url" content="https://vwood.xyz/poetry/469e32f6-0823-41bf-884f-ae3bf1d55a29.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            悼友篇
        </h2>
        <div class="author"><a href="/author/5a905930-6e1e-420c-b1be-adafde041f09.html" title="周紫芝" target="_blank">
                周紫芝
            </a> (宋)
        </div>
        <div class="paragraphs">
            
                <div class="paragraph">
                    建炎三年冬，胡騎方南驅。
                </div>
                
                <div class="paragraph">
                    王師一敗績，列戍如驚烏。
                </div>
                
                <div class="paragraph">
                    賊將招叛亡，操戈横道隅。
                </div>
                
                <div class="paragraph">
                    坐令江鄉地，化作盜賊區。
                </div>
                
                <div class="paragraph">
                    平生金蘭友，之子真吾徒。
                </div>
                
                <div class="paragraph">
                    避地出三物，夷險兩不渝。
                </div>
                
                <div class="paragraph">
                    豈謂倉惶間，遂有生死殊。
                </div>
                
                <div class="paragraph">
                    始時群盜來，未識安所趨。
                </div>
                
                <div class="paragraph">
                    但聞戞金革，門外争喧呼。
                </div>
                
                <div class="paragraph">
                    捫蘿得微徑，密雪方紛敷。
                </div>
                
                <div class="paragraph">
                    子時索我急，出門衝賊塗。
                </div>
                
                <div class="paragraph">
                    遲子久不至，得報日已晡。
                </div>
                
                <div class="paragraph">
                    夫婦俱見執，擔簦入軍俘。
                </div>
                
                <div class="paragraph">
                    纍纍五兒女，飲泣聲呱呱。
                </div>
                
                <div class="paragraph">
                    小雛從物故，踉蹌走大雛。
                </div>
                
                <div class="paragraph">
                    長女留軍中，繼釋二小姝。
                </div>
                
                <div class="paragraph">
                    藉草已信宿，脱死許可圖。
                </div>
                
                <div class="paragraph">
                    賊意欲解縳，小試聊躊躇。
                </div>
                
                <div class="paragraph">
                    時方羽書至，招諭陳嘉謨。
                </div>
                
                <div class="paragraph">
                    渠姦立授辭，抗論苦未俞。
                </div>
                
                <div class="paragraph">
                    命子使草檄，操筆徒嗟吁。
                </div>
                
                <div class="paragraph">
                    謂言不事賊，高目捫髯鬚。
                </div>
                
                <div class="paragraph">
                    丈夫賤苟活，請就斧鉞誅。
                </div>
                
                <div class="paragraph">
                    袒裼蒙殊死，肥白驚瓠壺。
                </div>
                
                <div class="paragraph">
                    其妻始就擒，抱子俱沉濡。
                </div>
                
                <div class="paragraph">
                    牽挽負殘息，凍凌生羅襦。
                </div>
                
                <div class="paragraph">
                    時方燎濕薪，四座圍諸孤。
                </div>
                
                <div class="paragraph">
                    可憐玉雪姿，不受蛇豕汙。
                </div>
                
                <div class="paragraph">
                    須臾有健卒，提刀血糢糊。
                </div>
                
                <div class="paragraph">
                    聲言殺藁砧，憂憤攪鬱紆。
                </div>
                
                <div class="paragraph">
                    撫掌發浩嘆，隕越不復甦。
                </div>
                
                <div class="paragraph">
                    夫義婦亦烈，此事知久無。
                </div>
                
                <div class="paragraph">
                    自古肉食者，未必非姦諛。
                </div>
                
                <div class="paragraph">
                    生無骨骾資，含死餘金珠。
                </div>
                
                <div class="paragraph">
                    石麟高嵳峨，豐碑樹龜趺。
                </div>
                
                <div class="paragraph">
                    生無征戰功，祁連巧規摹。
                </div>
                
                <div class="paragraph">
                    誰知草棘中，高義屬竪儒。
                </div>
                
                <div class="paragraph">
                    蔡琰既兩聘，生子留單于。
                </div>
                
                <div class="paragraph">
                    晚歲遭阿暪，愛惜存微軀。
                </div>
                
                <div class="paragraph">
                    蔚宗作佳傳，浪與烈女俱。
                </div>
                
                <div class="paragraph">
                    世無採詩官，盛事恐湮蕪。
                </div>
                
                <div class="paragraph">
                    子死不足惜，會當逢董狐。
                </div>
                
        </div>
    </div>
</body>

</html>