<!DOCTYPE html>
<html>

<head>
    <title>
        雅琴篇
    </title>
    <meta name="keywords" content="雅琴篇 -- 司馬逸客">
    <meta name="description" content="雅琴篇 -- 司馬逸客">
    <meta property="og:title" content="雅琴篇">
    <meta property="og:url" content="https://vwood.xyz/poetry/f8c8aa61-c942-4c1d-aed6-f816ff39f9fb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            雅琴篇
        </h2>
        <div class="author"><a href="/author/6f5469c4-76bc-4e00-afca-9ea134da7745.html" title="司馬逸客" target="_blank">
                司馬逸客
            </a> (唐)
        </div>
        <div class="paragraphs">
            
                <div class="paragraph">
                    亭亭嶧陽樹，落落千萬尋。
                </div>
                
                <div class="paragraph">
                    獨抱出雲節，孤生不作林。
                </div>
                
                <div class="paragraph">
                    影搖綠波水，彩絢丹霞岑。
                </div>
                
                <div class="paragraph">
                    直幹思有託，雅志期所任。
                </div>
                
                <div class="paragraph">
                    匠者果留盼，雕斵爲雅琴。
                </div>
                
                <div class="paragraph">
                    文以楚山玉，錯以昆吾金。
                </div>
                
                <div class="paragraph">
                    虬鳳吐奇狀，商徵含清音。
                </div>
                
                <div class="paragraph">
                    清音雅調感君子，一撫一弄懷知己。
                </div>
                
                <div class="paragraph">
                    不知鍾期百年餘，還憶朝朝幾千里。
                </div>
                
                <div class="paragraph">
                    馬卿臺上應蕪沒，阮籍帷前空已矣。
                </div>
                
                <div class="paragraph">
                    山情水意君不知，拂匣調弦爲誰理。
                </div>
                
                <div class="paragraph">
                    調弦拂匣倍含情，況復空山秋月明。
                </div>
                
                <div class="paragraph">
                    隴水悲風已嗚咽，離鵾別鶴更淒清。
                </div>
                
                <div class="paragraph">
                    將軍塞外多奇操，中散林間有正聲。
                </div>
                
                <div class="paragraph">
                    正聲諧風雅，欲竟此曲誰知者。
                </div>
                
                <div class="paragraph">
                    自言幽隱乏先容，不道人物知音寡。
                </div>
                
                <div class="paragraph">
                    誰能一奏和天地，誰能再撫歡朝野。
                </div>
                
                <div class="paragraph">
                    朝野歡娛樂未央，車馬駢闐盛彩章。
                </div>
                
                <div class="paragraph">
                    歲歲汾川事簫鼓，朝朝伊水聽笙簧。
                </div>
                
                <div class="paragraph">
                    窈窕樓臺臨上路，妖嬈歌舞出平陽。
                </div>
                
                <div class="paragraph">
                    彈弦本自稱仁祖，吹管由來許季長。
                </div>
                
                <div class="paragraph">
                    猶憐雅歌淡無味，淥水白雲誰相貴。
                </div>
                
                <div class="paragraph">
                    還將逸詞賞幽心，不覺繁聲論遠意。
                </div>
                
                <div class="paragraph">
                    傳聞帝樂奏鈞天，儻冀微躬備五弦。
                </div>
                
                <div class="paragraph">
                    願持東武宮商韻，長奉南熏億萬年。
                </div>
                
        </div>
    </div>
</body>

</html>