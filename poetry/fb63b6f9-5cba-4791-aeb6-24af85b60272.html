<!DOCTYPE html>
<html>

<head>
    <title>
        運河行
    </title>
    <meta name="keywords" content="運河行 -- 劉宰">
    <meta name="description" content="運河行 -- 劉宰">
    <meta property="og:title" content="運河行">
    <meta property="og:url" content="https://vwood.xyz/poetry/fb63b6f9-5cba-4791-aeb6-24af85b60272.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            運河行
        </h2>
        <div class="author"><a href="/author/a8caeea7-351f-429a-8311-950043920fdb.html" title="劉宰" target="_blank">
                劉宰
            </a> (宋)
        </div>
        <div class="paragraphs">
            
                <div class="paragraph">
                    運河岸，丁夫荷鍤聲繚亂。
                </div>
                
                <div class="paragraph">
                    紅蓮幕府誰獻言，運河泄水由函管。
                </div>
                
                <div class="paragraph">
                    函管掘開須到底，運材歸府供薪爨。
                </div>
                
                <div class="paragraph">
                    庶幾一壞不可復，民田雖槁河長滿。
                </div>
                
                <div class="paragraph">
                    民田爲私河則公，獻言幕府寧非忠。
                </div>
                
                <div class="paragraph">
                    我聞此言爲民說，急趨上令毋中輟。
                </div>
                
                <div class="paragraph">
                    小民再拜爲我言，函管由來幾百年。
                </div>
                
                <div class="paragraph">
                    大者用錢且十萬，小者半此工非堅。
                </div>
                
                <div class="paragraph">
                    厥初銖積費民力，厥後世世期相傳。
                </div>
                
                <div class="paragraph">
                    豈但旱時須灌溉，亦憂久潦水傷田。
                </div>
                
                <div class="paragraph">
                    向來久旱河流絕，放水練湖憂水洩。
                </div>
                
                <div class="paragraph">
                    州家有令塞函管，函管雖存誰復决。
                </div>
                
                <div class="paragraph">
                    小須雨澤又流通，函管猶存不費工。
                </div>
                
                <div class="paragraph">
                    只今掘盡誰敢計，但恐民田從此廢。
                </div>
                
                <div class="paragraph">
                    豐年餘水注江湖，涓滴不爲農畝利。
                </div>
                
                <div class="paragraph">
                    有時驟雨浸民田，水不通流禾盡棄。
                </div>
                
                <div class="paragraph">
                    况今農務正紛紜，高田須灌草須耘。
                </div>
                
                <div class="paragraph">
                    盡驅丁壯折函管，更運木石歸城闉。
                </div>
                
                <div class="paragraph">
                    呂城一百二十里，不知被擾凡幾人。
                </div>
                
                <div class="paragraph">
                    太守仁民古無比，凝香閣下寧聞此。
                </div>
                
                <div class="paragraph">
                    願傳新令到民間，函管須塞不須毀。
                </div>
                
                <div class="paragraph">
                    已填函管無尾閭，大舶通行水有餘。
                </div>
                
                <div class="paragraph">
                    函管不毀民歡娛，異時潴瀉無妨渠。
                </div>
                
                <div class="paragraph">
                    憶昔採詩周太史，不間小夫并賤隸。
                </div>
                
                <div class="paragraph">
                    試裒俚語扣黄堂，鈇鉞有誅寧敢避。
                </div>
                
        </div>
    </div>
</body>

</html>