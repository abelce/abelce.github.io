<!DOCTYPE html>
<html>

<head>
    <title>
        步虛蕊珠七言
    </title>
    <meta name="keywords" content="步虛蕊珠七言 -- 程公許">
    <meta name="description" content="步虛蕊珠七言 -- 程公許">
    <meta property="og:title" content="步虛蕊珠七言">
    <meta property="og:url" content="https://vwood.xyz/poetry/48ac92cf-e757-4dea-8c04-4c470790ca90.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            步虛蕊珠七言
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    玄蓋之天高崒嵂，自兩天眼支一脈。
                </div>
                
                <div class="paragraph">
                    嶙峋四面森翠壁，中有瑶柱倚天立。
                </div>
                
                <div class="paragraph">
                    窈窈鬰鬰仙者宅，涵雲蓄霧九鎖隔。
                </div>
                
                <div class="paragraph">
                    石扉誰遣玉{𥫗氐}擘，通行豈虞虎豹搤。
                </div>
                
                <div class="paragraph">
                    雲臺散吏青城客，掉頭三島風烟窄。
                </div>
                
                <div class="paragraph">
                    南薰駕我來散策，晴天萬里展笑色。
                </div>
                
                <div class="paragraph">
                    祖龍驅山山辟易，仙人抵住如刻劃。
                </div>
                
                <div class="paragraph">
                    武皇情念膏火迫，宮壇經營競奚益。
                </div>
                
                <div class="paragraph">
                    惟我章聖薦簡璧，心與天同綿寶歷。
                </div>
                
                <div class="paragraph">
                    高皇中天定都邑，脫屣大位駐清蹕。
                </div>
                
                <div class="paragraph">
                    至今仙館閟奎畫，跪拜締眎涕霑臆。
                </div>
                
                <div class="paragraph">
                    大滌棲真轉石室，幽巖邃竇杳莫測。
                </div>
                
                <div class="paragraph">
                    似聞句曲通咫尺，飈游何曾有轍跡。
                </div>
                
                <div class="paragraph">
                    天壇可望不可陟，翠箬閃閃丹氣溢。
                </div>
                
                <div class="paragraph">
                    我名何自標洞額，得非三生託真籍。
                </div>
                
                <div class="paragraph">
                    一念之差甘墮謫，拊心靜慮深咎責。
                </div>
                
                <div class="paragraph">
                    羽衣窺我慘不懌，爲我洗琖酌琥珀。
                </div>
                
                <div class="paragraph">
                    沈沈古井龍嗜蟄，誰令怒吼捲飛帛。
                </div>
                
                <div class="paragraph">
                    夜涼健倒風雨急，醒悟乃是巖溜滴。
                </div>
                
                <div class="paragraph">
                    西瞻氛祲羌堛塞，玉華故棲歸未得。
                </div>
                
                <div class="paragraph">
                    文舉遠遊記夙昔，借一菴地紬隠帙。
                </div>
                
                <div class="paragraph">
                    百六行度運會厄，列真校錄曉繼夕。
                </div>
                
                <div class="paragraph">
                    恫憫含生沛德澤，罷征寬斂戢鋒鏑。
                </div>
                
                <div class="paragraph">
                    名山是處可棲逸，不材我自安社櫟。
                </div>
                
                <div class="paragraph">
                    勳業振古名揭日，邂逅要知非爾力。
                </div>
                
                <div class="paragraph">
                    蠻觸擾擾鏖得失，豈容汩我室虛白。
                </div>
                
                <div class="paragraph">
                    流鈴擲火九穹碧，泰初爲鄰壽無極。
                </div>
                
        </div>
    </div>
</body>

</html>