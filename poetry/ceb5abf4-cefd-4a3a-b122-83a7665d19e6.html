<!DOCTYPE html>
<html>

<head>
    <title>
        五月四日賀楊秘書知吉州五十韻
    </title>
    <meta name="keywords" content="五月四日賀楊秘書知吉州五十韻 -- 項安世">
    <meta name="description" content="五月四日賀楊秘書知吉州五十韻 -- 項安世">
    <meta property="og:title" content="五月四日賀楊秘書知吉州五十韻">
    <meta property="og:url" content="https://vwood.xyz/poetry/ceb5abf4-cefd-4a3a-b122-83a7665d19e6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            五月四日賀楊秘書知吉州五十韻
        </h2>
        <div class="author"><a href="/author/234347c6-273c-49cc-a480-ab3e6273d0bd.html" title="項安世" target="_blank">
                項安世
            </a> (宋)
        </div>
        <div class="paragraphs">
            
                <div class="paragraph">
                    自識楊夫子，於今十二年。
                </div>
                
                <div class="paragraph">
                    甲辰來右淛，丁未向西川。
                </div>
                
                <div class="paragraph">
                    逆旅初聞譽，摳衣亟致虔。
                </div>
                
                <div class="paragraph">
                    未能情款款，已覺志拳拳。
                </div>
                
                <div class="paragraph">
                    不謂攀天箐，仍逢汎水蓮。
                </div>
                
                <div class="paragraph">
                    茲爲元禮御，始執晏平鞭。
                </div>
                
                <div class="paragraph">
                    遠客心危甚，仁人教竭焉。
                </div>
                
                <div class="paragraph">
                    精能嘉舊作，虛濫鄙新妍。
                </div>
                
                <div class="paragraph">
                    贈送時三復，經行慮十全。
                </div>
                
                <div class="paragraph">
                    趍隅殘臘月，判袂暮春天。
                </div>
                
                <div class="paragraph">
                    度夏留巴國，開秋迓蜀船。
                </div>
                
                <div class="paragraph">
                    追鋒承詔急，繫纜爲情牽。
                </div>
                
                <div class="paragraph">
                    漕席尊同右，轅門謁並先。
                </div>
                
                <div class="paragraph">
                    高登諸葛廟，朗詠少陵篇。
                </div>
                
                <div class="paragraph">
                    歲月催行李，雲霄入峻躔。
                </div>
                
                <div class="paragraph">
                    側聆參帝牒，俄見貳州權。
                </div>
                
                <div class="paragraph">
                    進退朝紳竦，恩威俗珥悛。
                </div>
                
                <div class="paragraph">
                    我分湘麓教，公返汝溪廛。
                </div>
                
                <div class="paragraph">
                    城郭當來往，書題審食眠。
                </div>
                
                <div class="paragraph">
                    誤恩叨給札，假道愜登筵。
                </div>
                
                <div class="paragraph">
                    竟日留輸寫，憂時共涕漣。
                </div>
                
                <div class="paragraph">
                    歲丁昭奮紀，律值夾姑旋。
                </div>
                
                <div class="paragraph">
                    謬上鰲扉對，慚充玉府仙。
                </div>
                
                <div class="paragraph">
                    急驚寒暑變，遐想鬢毛遷。
                </div>
                
                <div class="paragraph">
                    吉語聞收召，樞籌頼繹編。
                </div>
                
                <div class="paragraph">
                    遂酬平昔願，信有切磋緣。
                </div>
                
                <div class="paragraph">
                    崇禮明真學，修辭戒妄編。
                </div>
                
                <div class="paragraph">
                    河東來屬爾，陽翟去翩然。
                </div>
                
                <div class="paragraph">
                    世道重開闢，皇情極聘筵。
                </div>
                
                <div class="paragraph">
                    復來嗟黽勉，同直幸纏綿。
                </div>
                
                <div class="paragraph">
                    有得皆令飫，逢疑必爲蠲。
                </div>
                
                <div class="paragraph">
                    性情深灌埴，言行密裁朘。
                </div>
                
                <div class="paragraph">
                    指點吟哦字，鋪陳獻納牋。
                </div>
                
                <div class="paragraph">
                    得師今以始，尚友昔無前。
                </div>
                
                <div class="paragraph">
                    賢念懷符竹，愚悰慕菽饘。
                </div>
                
                <div class="paragraph">
                    清班難共戀，良悟迫俱捐。
                </div>
                
                <div class="paragraph">
                    騏驥先辭櫪，駑駘續跨韉。
                </div>
                
                <div class="paragraph">
                    離群悲欲割，示訓語期鎸。
                </div>
                
                <div class="paragraph">
                    王宋摛文備，曾蘇草奏便。
                </div>
                
                <div class="paragraph">
                    意精言鑿鑿，事析理平平。
                </div>
                
                <div class="paragraph">
                    養氣歸深厚，持身趣重堅。
                </div>
                
                <div class="paragraph">
                    呂公賢贊確，仲子戒辭專。
                </div>
                
                <div class="paragraph">
                    永寘盤盂裏，終懷杖屨邊。
                </div>
                
                <div class="paragraph">
                    此州多白粲，故部即青氈。
                </div>
                
                <div class="paragraph">
                    畏愛群心洽，綱條衆目聯。
                </div>
                
                <div class="paragraph">
                    弛張元有見，寬猛冀無偏。
                </div>
                
                <div class="paragraph">
                    郡有青原老，人如綠野賢。
                </div>
                
                <div class="paragraph">
                    年高能著述，身健早林泉。
                </div>
                
                <div class="paragraph">
                    故事堪頻扣，成書爲遠傳。
                </div>
                
                <div class="paragraph">
                    西江足魚雁，秋浦正相連。
                </div>
                
        </div>
    </div>
</body>

</html>