<!DOCTYPE html>
<html>

<head>
    <title>
        寶劍聯句
    </title>
    <meta name="keywords" content="寶劍聯句 -- 李綱">
    <meta name="description" content="寶劍聯句 -- 李綱">
    <meta property="og:title" content="寶劍聯句">
    <meta property="og:url" content="https://vwood.xyz/poetry/2842a339-b56d-40ea-9046-dff03aa9bc4c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寶劍聯句
        </h2>
        <div class="author"><a href="/author/8d78a433-b028-4f06-873d-ed90d9018954.html" title="李綱" target="_blank">
                李綱
            </a> (宋)
        </div>
        <div class="paragraphs">
            
                <div class="paragraph">
                    造化鑪錘巧，山谿鑛鏷良。
                </div>
                
                <div class="paragraph">
                    精金付歐冶，妙手鑄干將。
                </div>
                
                <div class="paragraph">
                    淬礪呈鋒鍔，飛騰辨耿光。
                </div>
                
                <div class="paragraph">
                    青黄司火候，爪髪助祈禳。
                </div>
                
                <div class="paragraph">
                    桃氏幾時獻，龍文難久藏。
                </div>
                
                <div class="paragraph">
                    鱗皴識松理，乙屈認魚腸。
                </div>
                
                <div class="paragraph">
                    黯黯青蛇色，炎炎赤帝祥。
                </div>
                
                <div class="paragraph">
                    提攜起三尺，駕馭牧羣狼。
                </div>
                
                <div class="paragraph">
                    彈鋏悲馮子，誇鐔悟趙王。
                </div>
                
                <div class="paragraph">
                    神功歸不試，利用運無旁。
                </div>
                
                <div class="paragraph">
                    贈客千金直，方人百鍊鋼。
                </div>
                
                <div class="paragraph">
                    還須玉具飾，何用蒯緱裝。
                </div>
                
                <div class="paragraph">
                    詎使妖腰喜，當容節士狂。
                </div>
                
                <div class="paragraph">
                    純盧非娬媚，巨闕太堅剛。
                </div>
                
                <div class="paragraph">
                    鬱勃衝牛斗，蛇蜒接混茫。
                </div>
                
                <div class="paragraph">
                    疇能寶於越，俱議刻艅艎。
                </div>
                
                <div class="paragraph">
                    抆拭資神土，珍藏閟寶房。
                </div>
                
                <div class="paragraph">
                    斬蛟誠壯勇，剸象見銛鋩。
                </div>
                
                <div class="paragraph">
                    韓信歸髙祖，朱雲賜尚方。
                </div>
                
                <div class="paragraph">
                    雄材元倚仗，佞膽已飛揚。
                </div>
                
                <div class="paragraph">
                    渾脫公孫舞，縵胡庶士傷。
                </div>
                
                <div class="paragraph">
                    吳鈎能曲折，蜀漢有文章。
                </div>
                
                <div class="paragraph">
                    六賜恩何厚，三名怨未償。
                </div>
                
                <div class="paragraph">
                    先知吼蛟兕，摩鈍凜冰霜。
                </div>
                
                <div class="paragraph">
                    犬子嘗思擊，猿公莫敢當。
                </div>
                
                <div class="paragraph">
                    翁歸備文武，季路戒彊梁。
                </div>
                
                <div class="paragraph">
                    疾視真何事，要盟或可臧。
                </div>
                
                <div class="paragraph">
                    鑱天隳彗孛，適野走徬徨。
                </div>
                
                <div class="paragraph">
                    麾拂飛雷電，軒昂變雨暘。
                </div>
                
                <div class="paragraph">
                    刺强同匕首，定亂豈長槍。
                </div>
                
                <div class="paragraph">
                    叔向排當御，昭王畏拙倡。
                </div>
                
                <div class="paragraph">
                    買牛今欲老，鑄鏄歲方穰。
                </div>
                
                <div class="paragraph">
                    徐國留吳札，鴻門蔽頂莊。
                </div>
                
                <div class="paragraph">
                    拄頤真貴盛，擊柱妄披猖。
                </div>
                
                <div class="paragraph">
                    曜儹山妖見，秦興水怪彰。
                </div>
                
                <div class="paragraph">
                    萬人猶可敵，一吷未應敭。
                </div>
                
                <div class="paragraph">
                    不動驚公勝，爲誇異伯陽。
                </div>
                
                <div class="paragraph">
                    斷匜猶未妙，穿屋始非常。
                </div>
                
                <div class="paragraph">
                    止水涵晶瑩，疏星點角芒。
                </div>
                
                <div class="paragraph">
                    聊須爲武備，何必事戎行。
                </div>
                
                <div class="paragraph">
                    要並宗臣履，休同小盗裳。
                </div>
                
                <div class="paragraph">
                    衝星憐杜子，斫地歎王郎。
                </div>
                
                <div class="paragraph">
                    不假蒙須便，真成刃手創。
                </div>
                
                <div class="paragraph">
                    新硎如可發，故物未應忘。
                </div>
                
                <div class="paragraph">
                    黠虜稱兵急，王師擊鼓鏜。
                </div>
                
                <div class="paragraph">
                    氛埃期掃蕩，心膽爲開張。
                </div>
                
                <div class="paragraph">
                    未斬樓蘭級，那銷黔首瘡。
                </div>
                
                <div class="paragraph">
                    幾回開匣罷，但欲引杯長。
                </div>
                
                <div class="paragraph">
                    聊復防身佩，毋爲躍水亡。
                </div>
                
                <div class="paragraph">
                    報君吾志畢，以爾倚扶桑。
                </div>
                
        </div>
    </div>
</body>

</html>