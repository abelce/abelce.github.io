<!DOCTYPE html>
<html>

<head>
    <title>
        和耜岩讚易傳來韻
    </title>
    <meta name="keywords" content="和耜岩讚易傳來韻 -- 何夢桂">
    <meta name="description" content="和耜岩讚易傳來韻 -- 何夢桂">
    <meta property="og:title" content="和耜岩讚易傳來韻">
    <meta property="og:url" content="https://vwood.xyz/poetry/6dd10f18-e55d-4c8f-ac8a-f626b0b87fbe.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和耜岩讚易傳來韻
        </h2>
        <div class="author"><a href="/author/22226675-605c-4630-9d37-17bb2103bb5b.html" title="何夢桂" target="_blank">
                何夢桂
            </a> (宋)
        </div>
        <div class="paragraphs">
            
                <div class="paragraph">
                    三釜養弗違，五斗腹已饜。
                </div>
                
                <div class="paragraph">
                    歸無買山銀，聊占白石崦。
                </div>
                
                <div class="paragraph">
                    崦西有斗室，草色青入簾。
                </div>
                
                <div class="paragraph">
                    有時獨悲歌，白雲低覆檐。
                </div>
                
                <div class="paragraph">
                    心勞髮成絲，不敢開鏡奩。
                </div>
                
                <div class="paragraph">
                    純鈎未曾試，敢謂鉛刀銛。
                </div>
                
                <div class="paragraph">
                    行行行復止，恐爲世猜嫌。
                </div>
                
                <div class="paragraph">
                    俯仰宇宙窄，吾姑養吾恬。
                </div>
                
                <div class="paragraph">
                    濯髮餐沆瀣，載魄吞玉蟾。
                </div>
                
                <div class="paragraph">
                    世味紛濁濁，食魚誰溉鬵。
                </div>
                
                <div class="paragraph">
                    君來此山中，相逢一掀髯。
                </div>
                
                <div class="paragraph">
                    議論不苟同，鹹酸惟梅鹽。
                </div>
                
                <div class="paragraph">
                    探索卦爻賾，抉發天地潛。
                </div>
                
                <div class="paragraph">
                    君思方浩浩，我足愧霑霑。
                </div>
                
                <div class="paragraph">
                    未竟先天奧，已報歸郵籤。
                </div>
                
                <div class="paragraph">
                    重來詰玄秘，試與君一拈。
                </div>
                
                <div class="paragraph">
                    精神寄四聖，後學未易覘。
                </div>
                
                <div class="paragraph">
                    堪輿物最巨，蝡動物至纖。
                </div>
                
                <div class="paragraph">
                    雷震與風行，水潤復火炎。
                </div>
                
                <div class="paragraph">
                    孰匪陰陽用，豈待蓍策占。
                </div>
                
                <div class="paragraph">
                    吾身亦具足，誰能減與添。
                </div>
                
                <div class="paragraph">
                    六畫無一辭，三才道已兼。
                </div>
                
                <div class="paragraph">
                    大象不可名，小言徒詹詹。
                </div>
                
                <div class="paragraph">
                    九師易已病，安得惡石砭。
                </div>
                
                <div class="paragraph">
                    況復坐井窞，周旋類鮧鮎。
                </div>
                
                <div class="paragraph">
                    獨以嗜成癖，食苦自謂甜。
                </div>
                
                <div class="paragraph">
                    方此愧施孟，敢自比伊濂。
                </div>
                
                <div class="paragraph">
                    雄玄倘猶白，墨突空不黔。
                </div>
                
                <div class="paragraph">
                    阿誰登負丘，赤手捕長蚺。
                </div>
                
                <div class="paragraph">
                    泠然御風至，瞪目不可瞻。
                </div>
                
                <div class="paragraph">
                    大聲忽揮綽，皇荂俱口箝。
                </div>
                
                <div class="paragraph">
                    竊意吾道孤，四海謀無僉。
                </div>
                
                <div class="paragraph">
                    安知太皡虛，前奔有飛廉。
                </div>
                
                <div class="paragraph">
                    參同合左契，機迅留無淹。
                </div>
                
                <div class="paragraph">
                    憶昔世道衰，九侯已醢醃。
                </div>
                
                <div class="paragraph">
                    作易爲憂患，九卦首履謙。
                </div>
                
                <div class="paragraph">
                    子雲卒投閣，擬易空噞噞。
                </div>
                
                <div class="paragraph">
                    君子觀遯象，惡在不惡嚴。
                </div>
                
                <div class="paragraph">
                    心易寫不盡，恨無千丈縑。
                </div>
                
                <div class="paragraph">
                    書空只一畫，自向筆端粘。
                </div>
                
                <div class="paragraph">
                    君如會此意，此節真鎚鉗。
                </div>
                
                <div class="paragraph">
                    君肯來南山，相從效比鶼。
                </div>
                
        </div>
    </div>
</body>

</html>