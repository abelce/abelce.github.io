<!DOCTYPE html>
<html>

<head>
    <title>
        八盜
    </title>
    <meta name="keywords" content="八盜 -- 張耒">
    <meta name="description" content="八盜 -- 張耒">
    <meta property="og:title" content="八盜">
    <meta property="og:url" content="https://vwood.xyz/poetry/ebe5c575-b09b-41ee-b0c2-95051ea51b81.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            八盜
        </h2>
        <div class="author"><a href="/author/88f9829b-8158-4bdb-aa32-b358b81ebaa1.html" title="張耒" target="_blank">
                張耒
            </a> (宋)
        </div>
        <div class="paragraphs">
            
                <div class="paragraph">
                    挾弓持矛八人者，暮出永寧循白馬。
                </div>
                
                <div class="paragraph">
                    袁村飲酒呼主翁，主翁倉皇問以弓。
                </div>
                
                <div class="paragraph">
                    朝飯南山民獻彘，主人贈刀其姓李。
                </div>
                
                <div class="paragraph">
                    道逢兩夫捕鷹隼，脅之以威使從己。
                </div>
                
                <div class="paragraph">
                    晚投民居迫之饋，坐有三夫願從事。
                </div>
                
                <div class="paragraph">
                    其徒新故十有三，驅使兩夫前探伺。
                </div>
                
                <div class="paragraph">
                    諜知小水無徼巡，彎弓長呼蒼市門。
                </div>
                
                <div class="paragraph">
                    傳聲市人恣誘脅，擾擾坐致幾千人。
                </div>
                
                <div class="paragraph">
                    一盜登床坐而視，四盜執兵環以衛。
                </div>
                
                <div class="paragraph">
                    八夫露刃入民居，斂聚金珠致之帥。
                </div>
                
                <div class="paragraph">
                    搜羅抉剔凡八戶，淫污婦女纍其主。
                </div>
                
                <div class="paragraph">
                    烹羊致酒來紛紛，錢幣滿前隨賜與。
                </div>
                
                <div class="paragraph">
                    一盜揚聲集市人，我憐市人常苦貧。
                </div>
                
                <div class="paragraph">
                    居民積財尚餘羨，恣爾攫取舍無嗔。
                </div>
                
                <div class="paragraph">
                    市人聽令喜且舞，肩負囊擔誰復數。
                </div>
                
                <div class="paragraph">
                    須臾散去閭里空，犬逝雞逃無敢語。
                </div>
                
                <div class="paragraph">
                    八盜連謀詔其五，爲我鳴金南取路。
                </div>
                
                <div class="paragraph">
                    人聞金聲謂盜南，八盜西馳下山去。
                </div>
                
                <div class="paragraph">
                    長吏飛書呵有司，坐欲捕獲如吾期。
                </div>
                
                <div class="paragraph">
                    洛陽大牓如匹帛，一百萬錢賞能獲。
                </div>
                
                <div class="paragraph">
                    一朝兩卒扣吾門，自言有密人不聞。
                </div>
                
                <div class="paragraph">
                    我知小鼠羣偷地，二盜今居洛之涘。
                </div>
                
                <div class="paragraph">
                    立呼吏兵給戈弩，期以朝擒夜馳去。
                </div>
                
                <div class="paragraph">
                    可憐鼠子不知逃，猶復持矛起相拒。
                </div>
                
                <div class="paragraph">
                    一士揮刀身首離，復取傍盜如携兒。
                </div>
                
                <div class="paragraph">
                    八夫獲二亡其六，盡取黨人付諸獄。
                </div>
                
        </div>
    </div>
</body>

</html>