<!DOCTYPE html>
<html>

<head>
    <title>
        和雪三十韻
    </title>
    <meta name="keywords" content="和雪三十韻 -- 韋驤">
    <meta name="description" content="和雪三十韻 -- 韋驤">
    <meta property="og:title" content="和雪三十韻">
    <meta property="og:url" content="https://vwood.xyz/poetry/02764374-8649-46dd-91ba-bc1877fa256b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和雪三十韻
        </h2>
        <div class="author"><a href="/author/26655e31-49d7-4675-a981-9678212bf5c6.html" title="韋驤" target="_blank">
                韋驤
            </a> (宋)
        </div>
        <div class="paragraphs">
            
                <div class="paragraph">
                    密雪連空散，同雲蓋野繁。
                </div>
                
                <div class="paragraph">
                    朝暉掩羲馭，暮象蔽天垠。
                </div>
                
                <div class="paragraph">
                    皦皦漫長陌，霏霏集短垣。
                </div>
                
                <div class="paragraph">
                    杉松蒼翠奪，禽鳥語聲吞。
                </div>
                
                <div class="paragraph">
                    病足樵斤斂，尋蹤獵騎奔。
                </div>
                
                <div class="paragraph">
                    金莖迷沆瀣，銀界變崑崙。
                </div>
                
                <div class="paragraph">
                    光借寒儒牖，威消貴胄門。
                </div>
                
                <div class="paragraph">
                    酤簾表深巷，爨屋露幽村。
                </div>
                
                <div class="paragraph">
                    可響紅爐燼，難忘醁酒樽。
                </div>
                
                <div class="paragraph">
                    竹梢低欲折，梅蕚重猶存。
                </div>
                
                <div class="paragraph">
                    沒谷吟當楚，離江咏去袁。
                </div>
                
                <div class="paragraph">
                    高才題不盡，妙曲寫仍翻。
                </div>
                
                <div class="paragraph">
                    旅雁宵飛戢，栖雞曉舌捫。
                </div>
                
                <div class="paragraph">
                    塞嚴添玉壘，林迥化瓊園。
                </div>
                
                <div class="paragraph">
                    遠岸舟藏鷁，高樓瓦匿鴛。
                </div>
                
                <div class="paragraph">
                    秋濤千浪疊，夜甲萬軍屯。
                </div>
                
                <div class="paragraph">
                    綴若凝酥潔，堆如琢琥蹲。
                </div>
                
                <div class="paragraph">
                    脂車休旅傳，鏘佩放天閽。
                </div>
                
                <div class="paragraph">
                    不以多爲瑞，誰言即也温。
                </div>
                
                <div class="paragraph">
                    神鋒翦何利，地軸卷無痕。
                </div>
                
                <div class="paragraph">
                    暗與春工敵，清隨朔吹噴。
                </div>
                
                <div class="paragraph">
                    朽株銀作葉，圓沼璧爲盆。
                </div>
                
                <div class="paragraph">
                    照耀偏宜月，侵陵只有萱。
                </div>
                
                <div class="paragraph">
                    藩籬白羽插，略彴素虬蜿。
                </div>
                
                <div class="paragraph">
                    汀鷺難求侣，城烏不辨昏。
                </div>
                
                <div class="paragraph">
                    流年垂改籥，危坐祗銷魂。
                </div>
                
                <div class="paragraph">
                    自視豐和兆，心窮造化元。
                </div>
                
                <div class="paragraph">
                    紛紛霑動植，渺渺助乾坤。
                </div>
                
                <div class="paragraph">
                    屏盭殊強力，滋枯獨飬原。
                </div>
                
                <div class="paragraph">
                    芸然知矣否，雨露未成恩。
                </div>
                
        </div>
    </div>
</body>

</html>