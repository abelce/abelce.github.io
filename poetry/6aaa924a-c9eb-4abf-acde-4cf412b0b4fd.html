<!DOCTYPE html>
<html>

<head>
    <title>
        次韵子瞻減降諸縣囚徒事畢登覽
    </title>
    <meta name="keywords" content="次韵子瞻減降諸縣囚徒事畢登覽 -- 蘇轍">
    <meta name="description" content="次韵子瞻減降諸縣囚徒事畢登覽 -- 蘇轍">
    <meta property="og:title" content="次韵子瞻減降諸縣囚徒事畢登覽">
    <meta property="og:url" content="https://vwood.xyz/poetry/6aaa924a-c9eb-4abf-acde-4cf412b0b4fd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵子瞻減降諸縣囚徒事畢登覽
        </h2>
        <div class="author"><a href="/author/6c9596dd-0d7a-4bf9-ae11-e3df44f9d8b3.html" title="蘇轍" target="_blank">
                蘇轍
            </a> (宋)
        </div>
        <div class="paragraphs">
            
                <div class="paragraph">
                    山川足清曠，闤闠巧拘囚。
                </div>
                
                <div class="paragraph">
                    安得孅阿御，同爲穆滿遊。
                </div>
                
                <div class="paragraph">
                    遥知因渙汗，遠出散幽憂。
                </div>
                
                <div class="paragraph">
                    原隰繁分繡，村墟盡小侯。
                </div>
                
                <div class="paragraph">
                    春深秦樹綠，野闊渭河流。
                </div>
                
                <div class="paragraph">
                    四顧神蕭瑟，前探意漲浮。
                </div>
                
                <div class="paragraph">
                    勝觀殊未已，往足詎能收。
                </div>
                
                <div class="paragraph">
                    下坂如浮舸，登崖劇上樓。
                </div>
                
                <div class="paragraph">
                    强行腰傴僂，困坐氣噓咻。
                </div>
                
                <div class="paragraph">
                    鳥語林巒靜，花明澗谷幽。
                </div>
                
                <div class="paragraph">
                    濯溪驚野老，伐路駭他州。
                </div>
                
                <div class="paragraph">
                    中散探深去，文淵到處留。
                </div>
                
                <div class="paragraph">
                    聽琴峰下寺，弄石水中洲。
                </div>
                
                <div class="paragraph">
                    溪冷泉冰脚，山高霧繞頭。
                </div>
                
                <div class="paragraph">
                    石潭清照骨，瀑水濺成鈎。
                </div>
                
                <div class="paragraph">
                    仙廟鳴鐘磬，神官秉鉞劉。
                </div>
                
                <div class="paragraph">
                    養生聞帝女，服氣絕彭讎。
                </div>
                
                <div class="paragraph">
                    故宅猶傳尹，先師不喜丘。
                </div>
                
                <div class="paragraph">
                    居人那識道，過客謾停騶。
                </div>
                
                <div class="paragraph">
                    巖谷誠深絕，神仙信有不。
                </div>
                
                <div class="paragraph">
                    雲居無几杖，霞珮棄鎸鎪。
                </div>
                
                <div class="paragraph">
                    豹隠連山霧，龍潛百尺湫。
                </div>
                
                <div class="paragraph">
                    門開誰與叩，桃熟浪傳偷。
                </div>
                
                <div class="paragraph">
                    紺髮清無比，方瞳凜不侔。
                </div>
                
                <div class="paragraph">
                    會須林下見，乞取壽年修。
                </div>
                
                <div class="paragraph">
                    拔去和雞犬，相隨若旆旒。
                </div>
                
                <div class="paragraph">
                    乘風遺騕褭，長嘯賤笙篌。
                </div>
                
                <div class="paragraph">
                    從騎衣皆羽，前驅鬣盡虯。
                </div>
                
                <div class="paragraph">
                    安能牽兩足，蹔得快雙眸。
                </div>
                
                <div class="paragraph">
                    自昔辭鄉樹，南行上楚舟。
                </div>
                
                <div class="paragraph">
                    萬江窮地脈，三峽束天溝。
                </div>
                
                <div class="paragraph">
                    雲暗酆都晚，波吹木櫪秋。
                </div>
                
                <div class="paragraph">
                    尋溪緣窈窕，入洞聽颼飀。
                </div>
                
                <div class="paragraph">
                    空寺收黄栗，荒祠畫伏彪。
                </div>
                
                <div class="paragraph">
                    登臨雖永日，行邁肯停輈。
                </div>
                
                <div class="paragraph">
                    蓄縮今何事，攀躋昔已悠。
                </div>
                
                <div class="paragraph">
                    魏京饒士女，春服聚蜉蝣。
                </div>
                
                <div class="paragraph">
                    雷動車爭陌，花摇樹繫鞦。
                </div>
                
                <div class="paragraph">
                    遊人紛蕩漾，野鳥自嚶呦。
                </div>
                
                <div class="paragraph">
                    平日曾經洛，閑居願卜緱。
                </div>
                
                <div class="paragraph">
                    空言真比夢，久渴漸成愁。
                </div>
                
                <div class="paragraph">
                    早退嘗相約，辭囂痛自摟。
                </div>
                
                <div class="paragraph">
                    愛山心劫劫，從宦興油油。
                </div>
                
                <div class="paragraph">
                    海宇都無礙，山林盡可投。
                </div>
                
                <div class="paragraph">
                    願爲雲上鵠，莫作盎中鯈。
                </div>
                
                <div class="paragraph">
                    適性行隨足，謀生富給喉。
                </div>
                
                <div class="paragraph">
                    今遊雖不與，後會豈無由。
                </div>
                
                <div class="paragraph">
                    晝出同穿履，宵眠共覆裘。
                </div>
                
                <div class="paragraph">
                    弟兄真欲爾，朋好定誰儔。
                </div>
                
                <div class="paragraph">
                    試寫長篇調，何人肯見酬。
                </div>
                
        </div>
    </div>
</body>

</html>