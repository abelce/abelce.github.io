<!DOCTYPE html>
<html>

<head>
    <title>
        送章表民秘書
    </title>
    <meta name="keywords" content="送章表民秘書 -- 釋契嵩">
    <meta name="description" content="送章表民秘書 -- 釋契嵩">
    <meta property="og:title" content="送章表民秘書">
    <meta property="og:url" content="https://vwood.xyz/poetry/3e4f5f85-2921-48ff-bc39-f028899e5517.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送章表民秘書
        </h2>
        <div class="author"><a href="/author/15440806-2871-4b89-b2d8-c2736bd2e901.html" title="釋契嵩" target="_blank">
                釋契嵩
            </a> (宋)
        </div>
        <div class="paragraphs">
            
                <div class="paragraph">
                    一日夫子來山陲，來言去別將何之。
                </div>
                
                <div class="paragraph">
                    清塵舊尉亦皆至，鮮車輕珮光陸離。
                </div>
                
                <div class="paragraph">
                    入門顧我顔色好，林下把袂相追隨。
                </div>
                
                <div class="paragraph">
                    笑傲恣肆意氣豪，舉首不覺白日欹。
                </div>
                
                <div class="paragraph">
                    拂榻乃留巖宇宿，紙衾蒲席誠可嗤。
                </div>
                
                <div class="paragraph">
                    不計豐約但適美，唯唯無語相拒違。
                </div>
                
                <div class="paragraph">
                    是時春和二月半，永夜耿耿輕寒微。
                </div>
                
                <div class="paragraph">
                    高談交發雅興合，如瓶注泉爭淋漓。
                </div>
                
                <div class="paragraph">
                    須臾促席命言志，直吐胸臆撝淳詞。
                </div>
                
                <div class="paragraph">
                    人心不同有如面，平生各自有所爲。
                </div>
                
                <div class="paragraph">
                    表民卒然趨席端，曰吾有志人不知。
                </div>
                
                <div class="paragraph">
                    末俗淺近烏足語，含哺未吐長嗟咨。
                </div>
                
                <div class="paragraph">
                    少從先生學經典，不探枝葉窮根基。
                </div>
                
                <div class="paragraph">
                    帝王之道斷可識，殷盤周誥無復疑。
                </div>
                
                <div class="paragraph">
                    古今事業貴適用，文意述作須有規。
                </div>
                
                <div class="paragraph">
                    豈類童稚空琢刻，畫餅不能療朝饑。
                </div>
                
                <div class="paragraph">
                    十五孜孜事文字，磨礱筆硯精神罷。
                </div>
                
                <div class="paragraph">
                    長篇大軸浩無數，慷慨但欲扶政治。
                </div>
                
                <div class="paragraph">
                    前年補吏來浙右，局務冗俗不可窺。
                </div>
                
                <div class="paragraph">
                    傾懷欲效王覇略，騏驥捕鼠非宜宜。
                </div>
                
                <div class="paragraph">
                    錢唐大府多達官，品秩相較我最卑。
                </div>
                
                <div class="paragraph">
                    孟軻獨負浩然氣，誰能斂袂長低眉。
                </div>
                
                <div class="paragraph">
                    丈夫所重以道進，青雲萬里須自馳。
                </div>
                
                <div class="paragraph">
                    咄嗟顧我胡爲者，甘以門廕爲身資。
                </div>
                
                <div class="paragraph">
                    遂爲謝病遠引去，遽與簪組相差池。
                </div>
                
                <div class="paragraph">
                    膠西董生苟可慕，下帷克苦窮書詩。
                </div>
                
                <div class="paragraph">
                    閒居落莫多感激，所感時政生瑕玼。
                </div>
                
                <div class="paragraph">
                    賤臣抱節私自效，作書萬字投丹墀。
                </div>
                
                <div class="paragraph">
                    天閽深岩在西北，引領一望雲淋𩅰𩅰。
                </div>
                
                <div class="paragraph">
                    德音畢竟不下報，漫陳肝膽空涕洟。
                </div>
                
                <div class="paragraph">
                    嗟嗟吾生時命謬，不遇當時甘佚遺。
                </div>
                
                <div class="paragraph">
                    龍蛇之蟄尺蠖屈，萬物不時須自怡。
                </div>
                
                <div class="paragraph">
                    我家田園在南國，亦有溪山名武夷。
                </div>
                
                <div class="paragraph">
                    泉甘壤黑堪稼穡，歸與老農事鎡基。
                </div>
                
                <div class="paragraph">
                    余與感之聞此語，精神飛動驚支頤。
                </div>
                
                <div class="paragraph">
                    深謀遠慮不可測，滄溟無底天無涯。
                </div>
                
                <div class="paragraph">
                    閶闔門前無限客，摩肩踏足爭前詞。
                </div>
                
                <div class="paragraph">
                    暖衣飽食恣氣艷，幾輩卓犖能如斯。
                </div>
                
                <div class="paragraph">
                    詩君更前與君語，何必輕沮煩孜孜。
                </div>
                
                <div class="paragraph">
                    嘉穀冬收槿朝發，眾物榮茂有疾遲。
                </div>
                
                <div class="paragraph">
                    不聞伊尹五干湯，堯舜之道方得施。
                </div>
                
                <div class="paragraph">
                    賢傑輕身重天下，豈使汲汲營其私。
                </div>
                
                <div class="paragraph">
                    況當夷狄侮中國，蹂踐二鄙翻地皮。
                </div>
                
                <div class="paragraph">
                    將軍誅討苦未剋，百萬師老勞旌旗。
                </div>
                
                <div class="paragraph">
                    兇年樂歲復間作，風雨霜雪猶不時。
                </div>
                
                <div class="paragraph">
                    天子勤政不暇食，亦待才能相補裨。
                </div>
                
                <div class="paragraph">
                    廟堂之上有君子，聰明豈肯饒臯夔。
                </div>
                
                <div class="paragraph">
                    執秉公道尊大匠，裁度杞梓寧參差。
                </div>
                
                <div class="paragraph">
                    愛君爲人性疎達，不以其教交相訾。
                </div>
                
                <div class="paragraph">
                    臨風明月千里別，祝詞豈憚傾肝脾。
                </div>
                
                <div class="paragraph">
                    俗人好毀寡樂善，嘉名清節慎莫虧。
                </div>
                
                <div class="paragraph">
                    朝廷若問平津策，賢良第一非君誰。
                </div>
                
        </div>
    </div>
</body>

</html>