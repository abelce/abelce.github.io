<!DOCTYPE html>
<html>

<head>
    <title>
        月波樓詠懷
    </title>
    <meta name="keywords" content="月波樓詠懷 -- 王禹偁">
    <meta name="description" content="月波樓詠懷 -- 王禹偁">
    <meta property="og:title" content="月波樓詠懷">
    <meta property="og:url" content="https://vwood.xyz/poetry/2bfc165f-c6ec-47fc-abff-b8bc547b9e18.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            月波樓詠懷
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    郡城無大小，雉堞皆有樓。
                </div>
                
                <div class="paragraph">
                    其間著名者，不過十數州。
                </div>
                
                <div class="paragraph">
                    吹簫事遼夐，仙跡難尋求。
                </div>
                
                <div class="paragraph">
                    庾公在九江，締構何風流。
                </div>
                
                <div class="paragraph">
                    謝守鎮宣城，疊嶂名有由。
                </div>
                
                <div class="paragraph">
                    東陽敞八詠，吾聞沈隠侯。
                </div>
                
                <div class="paragraph">
                    白雪架郢中，調高難和酬。
                </div>
                
                <div class="paragraph">
                    黄鶴倚鄂渚，仙去事悠悠。
                </div>
                
                <div class="paragraph">
                    贊皇謫滁上，作賦懷嵩丘。
                </div>
                
                <div class="paragraph">
                    樓居出俗態，澤國多勝遊。
                </div>
                
                <div class="paragraph">
                    好景不遇人，安得名存留。
                </div>
                
                <div class="paragraph">
                    齊安古郡廢，移此清江頭。
                </div>
                
                <div class="paragraph">
                    築城隨山勢，屈曲復環周。
                </div>
                
                <div class="paragraph">
                    茲樓最軒豁，曠望西北陬。
                </div>
                
                <div class="paragraph">
                    武昌地如掌，天末入雙眸。
                </div>
                
                <div class="paragraph">
                    平遠無林木，一望同離婁。
                </div>
                
                <div class="paragraph">
                    山形如八字，會合勢相勾。
                </div>
                
                <div class="paragraph">
                    三國事既遠，六朝名亦休。
                </div>
                
                <div class="paragraph">
                    近從唐末來，爭奪互仇讎。
                </div>
                
                <div class="paragraph">
                    斯樓備矢石，此地控咽喉。
                </div>
                
                <div class="paragraph">
                    終朝望烽燧，連歲事戈矛。
                </div>
                
                <div class="paragraph">
                    可憐好詩景，牢落無人收。
                </div>
                
                <div class="paragraph">
                    皇家統萬國，遠邇盡懷柔。
                </div>
                
                <div class="paragraph">
                    三聖四十年，蕩蕩文德修。
                </div>
                
                <div class="paragraph">
                    淮甸爲內地，黄岡壓上游。
                </div>
                
                <div class="paragraph">
                    儒冠假郡印，踐更若公郵。
                </div>
                
                <div class="paragraph">
                    況多辦職吏，誰肯恣吟謳。
                </div>
                
                <div class="paragraph">
                    伊余何爲者，竊慕騷人儔。
                </div>
                
                <div class="paragraph">
                    兩朝掌文翰，十年侍冕旒。
                </div>
                
                <div class="paragraph">
                    去歲出西掖，謫居抱窮愁。
                </div>
                
                <div class="paragraph">
                    日日江樓上，風物得冥搜。
                </div>
                
                <div class="paragraph">
                    何人名月波，此義頗爲優。
                </div>
                
                <div class="paragraph">
                    西南新桂魄，初上懸玉鈎。
                </div>
                
                <div class="paragraph">
                    曉瀨清且淺，漂蕩影沉浮。
                </div>
                
                <div class="paragraph">
                    三五金波滿，夜光如暗投。
                </div>
                
                <div class="paragraph">
                    驪龍弄頷珠，晃朗照汀洲。
                </div>
                
                <div class="paragraph">
                    澹臺拔寶劍，碎璧斬長虬。
                </div>
                
                <div class="paragraph">
                    冰輪曉入地，推下赤金毬。
                </div>
                
                <div class="paragraph">
                    闌干四五星，斜漢印清秋。
                </div>
                
                <div class="paragraph">
                    誰家上元燈，兒戲刳𦸈𧁾。
                </div>
                
                <div class="paragraph">
                    此景吟不出，謾使聲呦呦。
                </div>
                
                <div class="paragraph">
                    千里畫圖闊，四時詩興幽。
                </div>
                
                <div class="paragraph">
                    野花媚宮纈，芳草鋪碧紬。
                </div>
                
                <div class="paragraph">
                    火雲照沙浦，暴雨傾瓦溝。
                </div>
                
                <div class="paragraph">
                    白亂蘆花散，紅殷蓼穗稠。
                </div>
                
                <div class="paragraph">
                    簷冰垂若綆，雪片大于鷗。
                </div>
                
                <div class="paragraph">
                    江蘺煙漠漠，官柳雨颼颼。
                </div>
                
                <div class="paragraph">
                    舟子斜盪槳，牧童倒騎牛。
                </div>
                
                <div class="paragraph">
                    水獺有時戲，江豚頗能泅。
                </div>
                
                <div class="paragraph">
                    山鳥奏竽籟，落霞展衾裯。
                </div>
                
                <div class="paragraph">
                    魚網雪離離，酒旗風飂飂。
                </div>
                
                <div class="paragraph">
                    旅懷雖自適，詩物奈相尤。
                </div>
                
                <div class="paragraph">
                    右顧徐邈洞，精靈知在否。
                </div>
                
                <div class="paragraph">
                    左瞰伍員廟，荒隙令人羞。
                </div>
                
                <div class="paragraph">
                    樓中何所有，官醖湛蚍蜉。
                </div>
                
                <div class="paragraph">
                    棋枰留客坐，琴調待僧抽。
                </div>
                
                <div class="paragraph">
                    橘苞鄰藥鼎，詩筆間茶甌。
                </div>
                
                <div class="paragraph">
                    平生性幽獨，寂寞誰獻酬。
                </div>
                
                <div class="paragraph">
                    官常已三黜，懷抱罹百憂。
                </div>
                
                <div class="paragraph">
                    凭欄憶王粲，望闕同子牟。
                </div>
                
                <div class="paragraph">
                    自甘成潦倒，無復事聲猷。
                </div>
                
                <div class="paragraph">
                    身世喻泡幻，衣冠如贅瘤。
                </div>
                
                <div class="paragraph">
                    放意無何鄉，誰分親與仇。
                </div>
                
                <div class="paragraph">
                    寓形朝籍中，毀譽任啁啾。
                </div>
                
                <div class="paragraph">
                    君恩無路報，民瘼無術瘳。
                </div>
                
                <div class="paragraph">
                    唯慚戀祿俸，未去耕田疇。
                </div>
                
                <div class="paragraph">
                    題詩郡樓上，含毫思夷猶。
                </div>
                
                <div class="paragraph">
                    功名非范蠡，何必泛扁舟。
                </div>
                
        </div>
    </div>
</body>

</html>