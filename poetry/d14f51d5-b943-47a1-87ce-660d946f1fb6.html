<!DOCTYPE html>
<html>

<head>
    <title>
        和路秋懷三十韻
    </title>
    <meta name="keywords" content="和路秋懷三十韻 -- 劉摰">
    <meta name="description" content="和路秋懷三十韻 -- 劉摰">
    <meta property="og:title" content="和路秋懷三十韻">
    <meta property="og:url" content="https://vwood.xyz/poetry/d14f51d5-b943-47a1-87ce-660d946f1fb6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和路秋懷三十韻
        </h2>
        <div class="author"><a href="/author/bc0acd05-f4c5-4538-85e5-7c45d1c84de5.html" title="劉摰" target="_blank">
                劉摰
            </a> (宋)
        </div>
        <div class="paragraphs">
            
                <div class="paragraph">
                    天地炎氛退，江湖顥氣凉。
                </div>
                
                <div class="paragraph">
                    西風來沆碭，久客興徜徉。
                </div>
                
                <div class="paragraph">
                    夜匝鳥南樹，心驚鴈北方。
                </div>
                
                <div class="paragraph">
                    乍因鱸感慨，肯爲鵩憂傷。
                </div>
                
                <div class="paragraph">
                    縱步青笻杖，投詩古錦囊。
                </div>
                
                <div class="paragraph">
                    精熒籬下蓓，狼籍沼中香。
                </div>
                
                <div class="paragraph">
                    妙理晞莊達，衰歌笑楚狂。
                </div>
                
                <div class="paragraph">
                    是非來衮衮，光景去堂堂。
                </div>
                
                <div class="paragraph">
                    别浦丹楓老，閑園碧草芳。
                </div>
                
                <div class="paragraph">
                    林顛蟬嘒急，霄路鳥飛長。
                </div>
                
                <div class="paragraph">
                    曉露清饒月，晴雲暖護霜。
                </div>
                
                <div class="paragraph">
                    琴中知水意，樓上得山光。
                </div>
                
                <div class="paragraph">
                    桂長金波外，槎沿玉漢傍。
                </div>
                
                <div class="paragraph">
                    江天晚搖落，澤國少凶荒。
                </div>
                
                <div class="paragraph">
                    竭作趨川壟，歡言治圃場。
                </div>
                
                <div class="paragraph">
                    神祠鼓遞響，社甕酒初嘗。
                </div>
                
                <div class="paragraph">
                    自昔悲時節，閑愁滿肺腸。
                </div>
                
                <div class="paragraph">
                    宋生辭辨屈，寧子意歌商。
                </div>
                
                <div class="paragraph">
                    代謝惟寒暑，平均彼昊蒼。
                </div>
                
                <div class="paragraph">
                    放情羣鹿豕，度德負簪裳。
                </div>
                
                <div class="paragraph">
                    致主深慚尹，汪陂又愧黄。
                </div>
                
                <div class="paragraph">
                    無功可銘鼎，有學不鍼肓。
                </div>
                
                <div class="paragraph">
                    賦興須潘子，詩懷勗謝郎。
                </div>
                
                <div class="paragraph">
                    雖欣去酷吏，更憶舞商羊。
                </div>
                
                <div class="paragraph">
                    不解葵傾日，寧忘鶴返鄉。
                </div>
                
                <div class="paragraph">
                    錦封西澤鯉，珠剖北山梁。
                </div>
                
                <div class="paragraph">
                    塞馬難前慮，江鷗肯下翔。
                </div>
                
                <div class="paragraph">
                    無爲澤邊悴，更賣橐中裝。
                </div>
                
                <div class="paragraph">
                    朝野多閑暇，洪纖遂樂康。
                </div>
                
                <div class="paragraph">
                    何時放歸櫓，大艑水中央。
                </div>
                
        </div>
    </div>
</body>

</html>