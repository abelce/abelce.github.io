<!DOCTYPE html>
<html>

<head>
    <title>
        觀放魚歌
    </title>
    <meta name="keywords" content="觀放魚歌 -- 盧仝">
    <meta name="description" content="觀放魚歌 -- 盧仝">
    <meta property="og:title" content="觀放魚歌">
    <meta property="og:url" content="https://vwood.xyz/poetry/96aa5996-43ce-403e-9956-74de566e4378.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            觀放魚歌
        </h2>
        <div class="author"><a href="/author/65e9ef6d-c3cb-4931-8e3f-97e6a4bd55c1.html" title="盧仝" target="_blank">
                盧仝
            </a> (唐)
        </div>
        <div class="paragraphs">
            
                <div class="paragraph">
                    常州賢刺史，從諫議大夫除。
                </div>
                
                <div class="paragraph">
                    天地好生物，刺史性與天地俱。
                </div>
                
                <div class="paragraph">
                    見山客，狎魚鳥。
                </div>
                
                <div class="paragraph">
                    坐山客，北亭湖。
                </div>
                
                <div class="paragraph">
                    命舟人，駕舫子。
                </div>
                
                <div class="paragraph">
                    漾漾菰蒲，酒興引行處。
                </div>
                
                <div class="paragraph">
                    正見漁人魚，刺史密會山客意。
                </div>
                
                <div class="paragraph">
                    復念網羅嬰無辜，忽脫身上殷緋袍。
                </div>
                
                <div class="paragraph">
                    盡買罟擭盡有無，鰻鱣鲇鱧鰌。
                </div>
                
                <div class="paragraph">
                    涎惡最頑愚，鱒舫見豳風。
                </div>
                
                <div class="paragraph">
                    質幹稍高流，時白噴雪鯽鯉𦛇。
                </div>
                
                <div class="paragraph">
                    此輩肥脃爲絕尤，老鯉變化頗神異。
                </div>
                
                <div class="paragraph">
                    三十六鱗如抹朱，水苞弘窟有蛟鼉。
                </div>
                
                <div class="paragraph">
                    餌非龍餌唯無鱸，叢雜百千頭。
                </div>
                
                <div class="paragraph">
                    性命懸須臾，天心應刺史。
                </div>
                
                <div class="paragraph">
                    刺史盡活諸，一一投深泉。
                </div>
                
                <div class="paragraph">
                    跳脫不復拘，得水競騰突。
                </div>
                
                <div class="paragraph">
                    動作詭怪殊，或透藻而出。
                </div>
                
                <div class="paragraph">
                    或破浪而趨，或掉尾孑孑。
                </div>
                
                <div class="paragraph">
                    或奮鬣愉愉，或如鶯擲梭。
                </div>
                
                <div class="paragraph">
                    或如虵銜珠，四散漸不見。
                </div>
                
                <div class="paragraph">
                    島嶼徒縈紆，鸂鶒鴒鷗鳧。
                </div>
                
                <div class="paragraph">
                    喜觀爭呌呼，小蝦亦相慶。
                </div>
                
                <div class="paragraph">
                    繞岸搖其鬚，乃知貪生不獨頑癡夫。
                </div>
                
                <div class="paragraph">
                    可憐百千命，幾爲中腸葅。
                </div>
                
                <div class="paragraph">
                    若養聖賢真，大烹龍髓敢惜乎。
                </div>
                
                <div class="paragraph">
                    苦痛如今人，盡是魚食魚。
                </div>
                
                <div class="paragraph">
                    族類恣飲噉，強力無親疏。
                </div>
                
                <div class="paragraph">
                    明明刺史心，不欲與物相欺誣。
                </div>
                
                <div class="paragraph">
                    岸蟲兩與命，無意殺此活彼用賊徒。
                </div>
                
                <div class="paragraph">
                    亦憶清江使，橫遭乎余且。
                </div>
                
                <div class="paragraph">
                    聖神七十鑽，不及泥中鰌。
                </div>
                
                <div class="paragraph">
                    哀哉託非賢，五臟生冤讐。
                </div>
                
                <div class="paragraph">
                    若當刺史時，聖物保不囚。
                </div>
                
                <div class="paragraph">
                    不疑且不卜，二子安能諛。
                </div>
                
                <div class="paragraph">
                    二子儻故諛，吾知心受誅。
                </div>
                
                <div class="paragraph">
                    禮重一草木，易卦稱中孚。
                </div>
                
                <div class="paragraph">
                    又曰釣不綱，又曰遠庖廚。
                </div>
                
                <div class="paragraph">
                    故仁人用心，刺史盡合符。
                </div>
                
                <div class="paragraph">
                    昔魯公觀棠距箴，遂被孔子貶而書。
                </div>
                
                <div class="paragraph">
                    今刺史好生，德洽民心。
                </div>
                
                <div class="paragraph">
                    誰爲刺史一褒譽，刺史自上來。
                </div>
                
                <div class="paragraph">
                    德風如草鋪，衣冠興廢禮。
                </div>
                
                <div class="paragraph">
                    百姓減暴租，豪猾不豪猾。
                </div>
                
                <div class="paragraph">
                    鰥孤不鰥孤，開古孟瀆三十里。
                </div>
                
                <div class="paragraph">
                    四千頃泥坑爲膏腴，刺史視之總若無。
                </div>
                
                <div class="paragraph">
                    訟庭雀噪坐不得，湖上拔茭植芙蕖。
                </div>
                
                <div class="paragraph">
                    勝業莊中二桑門，時時對坐談真如。
                </div>
                
                <div class="paragraph">
                    因說十千天子事，福力當與刺史俱。
                </div>
                
                <div class="paragraph">
                    天雨曼陀羅花深沒膝，四十千真珠瓔珞堆高樓。
                </div>
                
                <div class="paragraph">
                    此中怪特不可會，但慕刺史仁有餘。
                </div>
                
                <div class="paragraph">
                    刺史敕左右兼小家奴，慎勿背我沈毒鉤。
                </div>
                
                <div class="paragraph">
                    念魚承奉刺史仁，深僻處，遠遠遊。
                </div>
                
                <div class="paragraph">
                    刺史官職小，教化未能敷。
                </div>
                
                <div class="paragraph">
                    第一莫近人，惡人唯口腴。
                </div>
                
                <div class="paragraph">
                    第一莫出境，四境多網罟。
                </div>
                
                <div class="paragraph">
                    重傷刺史心，喪爾微賤軀。
                </div>
                
        </div>
    </div>
</body>

</html>