<!DOCTYPE html>
<html>

<head>
    <title>
        謁華嶽廟
    </title>
    <meta name="keywords" content="謁華嶽廟 -- 賈竦">
    <meta name="description" content="謁華嶽廟 -- 賈竦">
    <meta property="og:title" content="謁華嶽廟">
    <meta property="og:url" content="https://vwood.xyz/poetry/83faca29-6d7a-4dad-8f6c-25f37b547c36.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            謁華嶽廟
        </h2>
        <div class="author"><a href="/author/7ea25e9a-1e0f-4d87-afaa-a594cc496c36.html" title="賈竦" target="_blank">
                賈竦
            </a> (唐)
        </div>
        <div class="paragraphs">
            
                <div class="paragraph">
                    老柏寒颼颼，清祠晝寂寂。
                </div>
                
                <div class="paragraph">
                    開門華山北，嵐氣沉日夕。
                </div>
                
                <div class="paragraph">
                    國家崇明祀，五岳盡封冊。
                </div>
                
                <div class="paragraph">
                    福我西土民，報君金天籍。
                </div>
                
                <div class="paragraph">
                    惟神本貞信，以道徵損益。
                </div>
                
                <div class="paragraph">
                    無力惑聰明，訛言縱巫覡（原作「●●」）。
                </div>
                
                <div class="paragraph">
                    因循作風俗，相與成（《雍州金石記》作「舊」）溺。
                </div>
                
                <div class="paragraph">
                    疲病閭里甿，錐刀往來客。
                </div>
                
                <div class="paragraph">
                    （《雍州金石記》作「役」。
                </div>
                
                <div class="paragraph">
                    ）我行歲云暮，登殿拜瑤席。
                </div>
                
                <div class="paragraph">
                    奠酒徹明靈，緒言多感激。
                </div>
                
                <div class="paragraph">
                    欝然展冠冕，凜若生矛戟。
                </div>
                
                <div class="paragraph">
                    斑駮石色重，陰深香煙碧。
                </div>
                
                <div class="paragraph">
                    虹梁無燕雀，玉座鎮虺蜴。
                </div>
                
                <div class="paragraph">
                    肸（原作「{肹八=丷}」）蠁似有聞，依俙（《雍州金石記》作「稀」，通。
                </div>
                
                <div class="paragraph">
                    ）疑所覿。
                </div>
                
                <div class="paragraph">
                    髫年業文翰，弱冠薦屯厄。
                </div>
                
                <div class="paragraph">
                    天命幾微茫，神逵徒悚惕。
                </div>
                
                <div class="paragraph">
                    今來遊上國，幸遇陶唐曆。
                </div>
                
                <div class="paragraph">
                    正直不吾欺，願言從所適。
                </div>
                
                <div class="paragraph">
                    （見《金石萃編》卷一百五，以《惜陰軒叢書》《雍州金石記》校其異。
                </div>
                
                <div class="paragraph">
                    ）（〖1〗石刻詩後原題《唐元和元年十月二十八日。
                </div>
                
                <div class="paragraph">
                    姪男宣義郎行華州參軍琡太和六年四月廿六日重修》。
                </div>
                
                <div class="paragraph">
                    〖2〗朱彝尊《曝書亭集》：元和元年十月，著作郎河南賈竦《謁華岳廟》賦五言詩題名。
                </div>
                
                <div class="paragraph">
                    太和六年四月，其姪男宣義郎行華州參軍事琡修之。
                </div>
                
                <div class="paragraph">
                    修之者，殆鋟之也。
                </div>
                
                <div class="paragraph">
                    詩題北周天和二年趙文淵書萬紐于瑾所撰《華岳頌》之左方，頌之陰，則開元八年劉升書咸廙所撰《精享昭應碑》也，其右勒顏真卿乾元元年題名。
                </div>
                
                <div class="paragraph">
                    工每椎拓三面而遺竦詩，以是流傳者寡。
                </div>
                
                <div class="paragraph">
                    然其詩特醇雅，顧圖經未之采焉。
                </div>
                
                <div class="paragraph">
                    〖3〗畢沅《關中金石記》卷四：「竦，賈餗兄。
                </div>
                
                <div class="paragraph">
                    據《宰相表》則竦官著作郎也，無姪琡名，可以補史之缺。
                </div>
                
                <div class="paragraph">
                    」〖4〗《金石萃編》王昶按：「賈竦，官著作郎，而此詩自題不署銜，則是未侍時作也。
                </div>
                
                <div class="paragraph">
                    竦爲餗之兄，餗居相位在文宗朝，當元和年官不過員外郎，未顯也。
                </div>
                
                <div class="paragraph">
                    玩竦詩有云：『髫年業文翰，弱冠薦屯厄。
                </div>
                
                <div class="paragraph">
                    今來遊上國，幸遇陶唐曆。
                </div>
                
                <div class="paragraph">
                    正直不吾欺，願言從所適』。
                </div>
                
                <div class="paragraph">
                    則顯然是未第而求神佑者。
                </div>
                
                <div class="paragraph">
                    此詩《全唐詩》未收，故無從詳考。
                </div>
                
                <div class="paragraph">
                    」）。
                </div>
                
        </div>
    </div>
</body>

</html>