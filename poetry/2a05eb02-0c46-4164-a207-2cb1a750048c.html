<!DOCTYPE html>
<html>

<head>
    <title>
        讀蟠桃詩寄子美
    </title>
    <meta name="keywords" content="讀蟠桃詩寄子美 -- 歐陽修">
    <meta name="description" content="讀蟠桃詩寄子美 -- 歐陽修">
    <meta property="og:title" content="讀蟠桃詩寄子美">
    <meta property="og:url" content="https://vwood.xyz/poetry/2a05eb02-0c46-4164-a207-2cb1a750048c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            讀蟠桃詩寄子美
        </h2>
        <div class="author"><a href="/author/c669d032-24e5-40a9-b8be-acf74ab08258.html" title="歐陽修" target="_blank">
                歐陽修
            </a> (宋)
        </div>
        <div class="paragraphs">
            
                <div class="paragraph">
                    韓孟於文詞，兩雄力相當。
                </div>
                
                <div class="paragraph">
                    篇章綴談笑，雷電擊幽荒。
                </div>
                
                <div class="paragraph">
                    眾鳥誰敢和，鳴鳳呼其凰。
                </div>
                
                <div class="paragraph">
                    孟窮苦纍纍，韓富浩穰穰。
                </div>
                
                <div class="paragraph">
                    窮者啄其精，富者爛文章。
                </div>
                
                <div class="paragraph">
                    發生一爲宮，揫斂一爲商。
                </div>
                
                <div class="paragraph">
                    二律雖不同，合奏乃鏘鏘。
                </div>
                
                <div class="paragraph">
                    天之產奇怪，希世不可常。
                </div>
                
                <div class="paragraph">
                    寂寥二百年，至寶埋無光。
                </div>
                
                <div class="paragraph">
                    郊死不爲島，聖俞發其藏。
                </div>
                
                <div class="paragraph">
                    患世愈不出，孤吟夜號霜。
                </div>
                
                <div class="paragraph">
                    霜寒入毛骨，清響哀愈長。
                </div>
                
                <div class="paragraph">
                    玉山禾難熟，終歲苦饑腸。
                </div>
                
                <div class="paragraph">
                    我不能飽之，更欲不自量。
                </div>
                
                <div class="paragraph">
                    引吭和其音，力盡猶勉彊。
                </div>
                
                <div class="paragraph">
                    誠知非所敵，但欲繼前芳。
                </div>
                
                <div class="paragraph">
                    近者蟠桃詩，有傳來北方。
                </div>
                
                <div class="paragraph">
                    發我衰病思，藹如得春陽。
                </div>
                
                <div class="paragraph">
                    忻然便欲和，洗硯坐中堂。
                </div>
                
                <div class="paragraph">
                    墨筆不能下，怳怳若有亡。
                </div>
                
                <div class="paragraph">
                    老雞嘴爪硬，不易犯其場。
                </div>
                
                <div class="paragraph">
                    不戰先自却，雖奔未甘降。
                </div>
                
                <div class="paragraph">
                    更欲呼子美，子美隔濤江。
                </div>
                
                <div class="paragraph">
                    其人雖憔悴，其志獨軒昂。
                </div>
                
                <div class="paragraph">
                    氣力誠當對，勝敗可交相。
                </div>
                
                <div class="paragraph">
                    安得二子接，揮鋒兩交鋩。
                </div>
                
                <div class="paragraph">
                    我亦願助勇，鼓旗譟其旁。
                </div>
                
                <div class="paragraph">
                    快哉天下樂，一釂宜百觴。
                </div>
                
                <div class="paragraph">
                    乖離難會合，此志何由償。
                </div>
                
        </div>
    </div>
</body>

</html>