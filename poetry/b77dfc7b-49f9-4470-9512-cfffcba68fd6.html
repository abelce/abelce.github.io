<!DOCTYPE html>
<html>

<head>
    <title>
        三月三十日微雨偶成詩二十四韻書懷獻留守開府太尉兼呈真率諸公
    </title>
    <meta name="keywords" content="三月三十日微雨偶成詩二十四韻書懷獻留守開府太尉兼呈真率諸公 -- 司馬光">
    <meta name="description" content="三月三十日微雨偶成詩二十四韻書懷獻留守開府太尉兼呈真率諸公 -- 司馬光">
    <meta property="og:title" content="三月三十日微雨偶成詩二十四韻書懷獻留守開府太尉兼呈真率諸公">
    <meta property="og:url" content="https://vwood.xyz/poetry/b77dfc7b-49f9-4470-9512-cfffcba68fd6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            三月三十日微雨偶成詩二十四韻書懷獻留守開府太尉兼呈真率諸公
        </h2>
        <div class="author"><a href="/author/e7cd3b97-b259-4dea-939b-8e289db353ca.html" title="司馬光" target="_blank">
                司馬光
            </a> (宋)
        </div>
        <div class="paragraphs">
            
                <div class="paragraph">
                    春盡少歡意，昏昏睡思添。
                </div>
                
                <div class="paragraph">
                    正憂花意索，更用雨聲兼。
                </div>
                
                <div class="paragraph">
                    乍語鶯喉澀，慵飛柳絮黏。
                </div>
                
                <div class="paragraph">
                    落英紅沒砌，茂草碧侵簾。
                </div>
                
                <div class="paragraph">
                    寶相錦鋪架，酴醿雪擁簷。
                </div>
                
                <div class="paragraph">
                    沼萍浮鈿靨，林筍露犀尖。
                </div>
                
                <div class="paragraph">
                    坐惜光風駛，行愁畏日炎。
                </div>
                
                <div class="paragraph">
                    追隨任塵甑，歌笑望霜髯。
                </div>
                
                <div class="paragraph">
                    落筆詩情放，飛觥酒令嚴。
                </div>
                
                <div class="paragraph">
                    金丹呼勝彩，玉燭擢新籖。
                </div>
                
                <div class="paragraph">
                    傲岸冠巾側，淋浪襟袖霑。
                </div>
                
                <div class="paragraph">
                    饑仍留瘦馬，歸必待清蟾。
                </div>
                
                <div class="paragraph">
                    筋力雖無幾，娛遊亦未厭。
                </div>
                
                <div class="paragraph">
                    脫身離簿領，適性得閭閻。
                </div>
                
                <div class="paragraph">
                    多病非辭貴，無才豈飬恬。
                </div>
                
                <div class="paragraph">
                    清塗誠愧忝，微祿已傷廉。
                </div>
                
                <div class="paragraph">
                    日費須三爵，年支仰數縑。
                </div>
                
                <div class="paragraph">
                    糇糧粗能足，蓍蔡不煩占。
                </div>
                
                <div class="paragraph">
                    河洛今爲盛，圖書昔所潛。
                </div>
                
                <div class="paragraph">
                    家家花啓戶，處處酒飄帘。
                </div>
                
                <div class="paragraph">
                    温飽資兼愛，安平倚具瞻。
                </div>
                
                <div class="paragraph">
                    愚夫猶樂育，下客愈撝謙。
                </div>
                
                <div class="paragraph">
                    落拓形骸逸，優遊歳月淹。
                </div>
                
                <div class="paragraph">
                    餘生信多幸，狂醉亦無嫌。
                </div>
                
        </div>
    </div>
</body>

</html>