<!DOCTYPE html>
<html>

<head>
    <title>
        太平興龍寺（題擬）
    </title>
    <meta name="keywords" content="太平興龍寺（題擬） -- 崔融">
    <meta name="description" content="太平興龍寺（題擬） -- 崔融">
    <meta property="og:title" content="太平興龍寺（題擬）">
    <meta property="og:url" content="https://vwood.xyz/poetry/5144abe9-a035-4275-be19-2510976e27d6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            太平興龍寺（題擬）
        </h2>
        <div class="author"><a href="/author/19410f28-887d-42a0-8775-5bad5df94e0e.html" title="崔融" target="_blank">
                崔融
            </a> (唐)
        </div>
        <div class="paragraphs">
            
                <div class="paragraph">
                    昨度[匡]（厈）山下，春鶯曉弄稀。
                </div>
                
                <div class="paragraph">
                    今來[湓]（盆）水曲，秋鴈晚行飛。
                </div>
                
                <div class="paragraph">
                    國有文皇召，人慙謫傳歸。
                </div>
                
                <div class="paragraph">
                    迴行過梵塔，歷覽遍吳畿。
                </div>
                
                <div class="paragraph">
                    杏樹栽時久，蓮花刻處微。
                </div>
                
                <div class="paragraph">
                    南溪雨颯颯，東峴日輝輝。
                </div>
                
                <div class="paragraph">
                    瀑溜天童捧，香爐法衆圍。
                </div>
                
                <div class="paragraph">
                    煙雲隨道路，鶯鶴遠驂騑。
                </div>
                
                <div class="paragraph">
                    遠上靈儀肅，生公談柄揮。
                </div>
                
                <div class="paragraph">
                    一兹觀佛影，暫欲罷朝衣。
                </div>
                
                <div class="paragraph">
                    （此詩見《永樂大典》卷六六九九「十八陽」「江」字〖七函、六十四冊〗。
                </div>
                
                <div class="paragraph">
                    ）（按《永樂大典》卷六六九九「九江府」十一「寺院」引《江州志》。
                </div>
                
                <div class="paragraph">
                    「太平興龍寺在虎溪，本晉東林寺。
                </div>
                
                <div class="paragraph">
                    太元九年桓伊置，法師慧遠道場也。
                </div>
                
                <div class="paragraph">
                    」又引《元一統志》：「東林禪寺，《舊志》載在州境，晉武帝太和十年建，唐號太平興龍寺，最爲廬山之古剎，寺有慧遠袈裟。
                </div>
                
                <div class="paragraph">
                    」《江州志》又謂寺有劉孝綽、孟浩然、李白、崔融、錢起、裴休、皇甫冉、杜荀鶴及樂天之詩。
                </div>
                
                <div class="paragraph">
                    此詩即自所引錄出。
                </div>
                
                <div class="paragraph">
                    〖1〗《吉石庵叢書》影印日本藏古鈔陳舜俞《廬山記》卷四收此詩，題作《遊東林寺》。
                </div>
                
                <div class="paragraph">
                    首句作「昨度匡山下」，第三句作「今來湓水曲」，均可訂《大典》之誤，兹據改。
                </div>
                
                <div class="paragraph">
                    第十五句作「煙霞隨道路」。
                </div>
                
                <div class="paragraph">
                    又詩後附跋云：「元和十三年二月二十九日，曾孫朝散大夫使持節江州諸軍事江州刺史上柱國清河縣開國男賜紫金魚袋能再刊勒。
                </div>
                
                <div class="paragraph">
                    」）。
                </div>
                
        </div>
    </div>
</body>

</html>