<!DOCTYPE html>
<html>

<head>
    <title>
        大夫七弟有慶新居二百四十言次韵和之
    </title>
    <meta name="keywords" content="大夫七弟有慶新居二百四十言次韵和之 -- 蘇頌">
    <meta name="description" content="大夫七弟有慶新居二百四十言次韵和之 -- 蘇頌">
    <meta property="og:title" content="大夫七弟有慶新居二百四十言次韵和之">
    <meta property="og:url" content="https://vwood.xyz/poetry/f39e3b5b-56c2-434d-b6e4-bb1c9a46f2bb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            大夫七弟有慶新居二百四十言次韵和之
        </h2>
        <div class="author"><a href="/author/45097015-23f4-425a-83bb-e2e841d1a69b.html" title="蘇頌" target="_blank">
                蘇頌
            </a> (宋)
        </div>
        <div class="paragraphs">
            
                <div class="paragraph">
                    勿謂衡茅陋，門牆亦僅全。
                </div>
                
                <div class="paragraph">
                    山連京峴外，水接漕渠邊。
                </div>
                
                <div class="paragraph">
                    喬木傍行列，幽花晚秀妍。
                </div>
                
                <div class="paragraph">
                    子孫環舍後，兄弟對齋前。
                </div>
                
                <div class="paragraph">
                    樹果非求息，臨流靡察淵。
                </div>
                
                <div class="paragraph">
                    卜鄰同晏宅，任地得周廛。
                </div>
                
                <div class="paragraph">
                    往復康莊路，過從鄉里賢。
                </div>
                
                <div class="paragraph">
                    招來三徑士，疏引一人泉。
                </div>
                
                <div class="paragraph">
                    金谷雖慚石，蝸廬已勝先。
                </div>
                
                <div class="paragraph">
                    烝嘗時近享，香火道心虔。
                </div>
                
                <div class="paragraph">
                    左右岡兼阜，縱橫陌與阡。
                </div>
                
                <div class="paragraph">
                    思歸誠久矣，到此是終焉。
                </div>
                
                <div class="paragraph">
                    籬援叢芳枳，庭除繞碧鮮。
                </div>
                
                <div class="paragraph">
                    尚之南學遠，休璉北邙偏。
                </div>
                
                <div class="paragraph">
                    街柳長垂带，堤榆未墜錢。
                </div>
                
                <div class="paragraph">
                    窗閒靖節傲，梧老惠施眠。
                </div>
                
                <div class="paragraph">
                    去國魂勞斷，銘恩骨待鎸。
                </div>
                
                <div class="paragraph">
                    幸安蓬戶奧，烏用鐵樞堅。
                </div>
                
                <div class="paragraph">
                    刁嶺東隅見，林莊幾世傳。
                </div>
                
                <div class="paragraph">
                    杉松高掩抱，岩麓勢聯綿。
                </div>
                
                <div class="paragraph">
                    構築多遺址，經營信昔緣。
                </div>
                
                <div class="paragraph">
                    毋勞借官地，便可入寥天。
                </div>
                
                <div class="paragraph">
                    歌哭于斯室，耕桑待有年。
                </div>
                
                <div class="paragraph">
                    誰知真趣在，平地即神仙。
                </div>
                
        </div>
    </div>
</body>

</html>