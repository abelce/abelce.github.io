<!DOCTYPE html>
<html>

<head>
    <title>
        次史德載韻示諸孫
    </title>
    <meta name="keywords" content="次史德載韻示諸孫 -- 牟巘">
    <meta name="description" content="次史德載韻示諸孫 -- 牟巘">
    <meta property="og:title" content="次史德載韻示諸孫">
    <meta property="og:url" content="https://vwood.xyz/poetry/bb227cf9-1bc2-4194-ba73-48958576a340.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次史德載韻示諸孫
        </h2>
        <div class="author"><a href="/author/ad9400c9-8329-4feb-8322-13c971bb5005.html" title="牟巘" target="_blank">
                牟巘
            </a> (宋)
        </div>
        <div class="paragraphs">
            
                <div class="paragraph">
                    我家無絳帳，貧賤人所棄。
                </div>
                
                <div class="paragraph">
                    忽聞唔咿聲，老懷倍歡喜。
                </div>
                
                <div class="paragraph">
                    比鄰亦驚怪，捩眼不敢睨。
                </div>
                
                <div class="paragraph">
                    先生史魚直，自謂骨不媚。
                </div>
                
                <div class="paragraph">
                    珠玉在短褐，深藏未輕市。
                </div>
                
                <div class="paragraph">
                    而况門閥高，指不屈第二。
                </div>
                
                <div class="paragraph">
                    肯應童蒙求，爲爾覺昏昧。
                </div>
                
                <div class="paragraph">
                    袖中一卷書，傳之自名世。
                </div>
                
                <div class="paragraph">
                    爾幸近得師，盍勉從學志。
                </div>
                
                <div class="paragraph">
                    人品分中下，教法初無異。
                </div>
                
                <div class="paragraph">
                    采芑復采芑，我田自新美。
                </div>
                
                <div class="paragraph">
                    那似斥鹵濱，彌望荒白葦。
                </div>
                
                <div class="paragraph">
                    短園圍敗屋，不見花藥麗。
                </div>
                
                <div class="paragraph">
                    頼此小窗明，晴光開霮䨴。
                </div>
                
                <div class="paragraph">
                    日長書好讀，所講先孝悌。
                </div>
                
                <div class="paragraph">
                    泥牛共土狗，勿復事嬉戲。
                </div>
                
                <div class="paragraph">
                    後池蒲稗深，竟日群蛤吠。
                </div>
                
                <div class="paragraph">
                    也勿向池邊，照影如孔翠。
                </div>
                
                <div class="paragraph">
                    低頭勤筆硯，翻墨滿裾袂。
                </div>
                
                <div class="paragraph">
                    男兒十四五，年紀非幼穉。
                </div>
                
                <div class="paragraph">
                    不妨笑阿翁，憒憒長如醉。
                </div>
                
                <div class="paragraph">
                    先生有雪霜，嚴威不汝霽。
                </div>
                
                <div class="paragraph">
                    今朝發長吟，閉門苦覓句。
                </div>
                
                <div class="paragraph">
                    老年謝丸藥，殆似陳無己。
                </div>
                
                <div class="paragraph">
                    區區古人心，今人知者幾。
                </div>
                
                <div class="paragraph">
                    平生潁川教，不作功名計。
                </div>
                
                <div class="paragraph">
                    但令本根在，浮華終易燬。
                </div>
                
        </div>
    </div>
</body>

</html>