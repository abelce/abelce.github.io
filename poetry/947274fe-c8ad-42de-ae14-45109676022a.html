<!DOCTYPE html>
<html>

<head>
    <title>
        和王寅甫御史遊南山韻
    </title>
    <meta name="keywords" content="和王寅甫御史遊南山韻 -- 牟巘">
    <meta name="description" content="和王寅甫御史遊南山韻 -- 牟巘">
    <meta property="og:title" content="和王寅甫御史遊南山韻">
    <meta property="og:url" content="https://vwood.xyz/poetry/947274fe-c8ad-42de-ae14-45109676022a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和王寅甫御史遊南山韻
        </h2>
        <div class="author"><a href="/author/ad9400c9-8329-4feb-8322-13c971bb5005.html" title="牟巘" target="_blank">
                牟巘
            </a> (宋)
        </div>
        <div class="paragraphs">
            
                <div class="paragraph">
                    平生愛山苦趼足，况此對面美冠玉。
                </div>
                
                <div class="paragraph">
                    也曾杖屨極躋攀，稍度灣碕轉虛曲。
                </div>
                
                <div class="paragraph">
                    徑踏青螭脊上行，所歷漸高山漸束。
                </div>
                
                <div class="paragraph">
                    紅亭白塔出湖外，下瞰諸峰等臣僕。
                </div>
                
                <div class="paragraph">
                    祖禪晏坐服生獰，法席宏開儼清肅。
                </div>
                
                <div class="paragraph">
                    何人梵唄呼僧定，劃然透戶如擊筑。
                </div>
                
                <div class="paragraph">
                    浮嵐暖翠忽紛披，依依精舍傍修竹。
                </div>
                
                <div class="paragraph">
                    至今猶作咿唔聲，飽食頗慚空洞腹。
                </div>
                
                <div class="paragraph">
                    崎嶇竟日亦已勞，應接滿前端爲目。
                </div>
                
                <div class="paragraph">
                    道人對境了無羨，折脚鐺中煨脫粟。
                </div>
                
                <div class="paragraph">
                    小立爲爾起深悟，願事掃除甘播掬。
                </div>
                
                <div class="paragraph">
                    崢嶸歲月苦難記，三寸穉杉俄立鵠。
                </div>
                
                <div class="paragraph">
                    山中老宿亦向盡，訪舊無人空感觸。
                </div>
                
                <div class="paragraph">
                    細評道人似豪家，臺殿耽耽枕岩谷。
                </div>
                
                <div class="paragraph">
                    當時氣象雄一方，誰教劫火燒糜竺。
                </div>
                
                <div class="paragraph">
                    十年舊觀未全還，金錢奔走傾緇俗。
                </div>
                
                <div class="paragraph">
                    何山試問何所有，一溪清泠嗽寒綠。
                </div>
                
                <div class="paragraph">
                    入門使我意也消，不省人間有華辱。
                </div>
                
                <div class="paragraph">
                    殆是高人勝士徒，山靈笑許茲論篤。
                </div>
                
                <div class="paragraph">
                    曠蕩幽深兩俱勝，胡不重游勇奔鹿。
                </div>
                
                <div class="paragraph">
                    多病歡娛久去心，良辰美景寧相屬。
                </div>
                
                <div class="paragraph">
                    昏昏午窗供坐凉，跳丸西走白日速。
                </div>
                
                <div class="paragraph">
                    夜來可奈風雨盡，盡力催花亦良酷。
                </div>
                
                <div class="paragraph">
                    痛殺新紅三萬片，園林慘澹餘老木。
                </div>
                
                <div class="paragraph">
                    作詩遣愁愁未遣，那知翻作愁根窟。
                </div>
                
                <div class="paragraph">
                    古人真欲焚筆硯，苦語殆可書紳笏。
                </div>
                
                <div class="paragraph">
                    頗憐阮屐共嵇鍛，更笑周妻與何肉。
                </div>
                
                <div class="paragraph">
                    留連一物即是礙，羨君開襟少嚬促。
                </div>
                
                <div class="paragraph">
                    愛詩乃復宜相似，句語卓犖光透幅。
                </div>
                
                <div class="paragraph">
                    倦還始覺心和平，人生有手莫操牘。
                </div>
                
        </div>
    </div>
</body>

</html>