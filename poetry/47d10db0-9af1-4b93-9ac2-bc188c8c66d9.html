<!DOCTYPE html>
<html>

<head>
    <title>
        大觜烏
    </title>
    <meta name="keywords" content="大觜烏 -- 元稹">
    <meta name="description" content="大觜烏 -- 元稹">
    <meta property="og:title" content="大觜烏">
    <meta property="og:url" content="https://vwood.xyz/poetry/47d10db0-9af1-4b93-9ac2-bc188c8c66d9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            大觜烏
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    陽烏有二類，觜白者名慈。
                </div>
                
                <div class="paragraph">
                    求食哺慈母，因以此名之。
                </div>
                
                <div class="paragraph">
                    飲啄頗廉儉，音響亦柔雌。
                </div>
                
                <div class="paragraph">
                    百巢同一樹，棲宿不復疑。
                </div>
                
                <div class="paragraph">
                    得食先反哺，一身常苦羸。
                </div>
                
                <div class="paragraph">
                    緣知五常性，飜被衆禽欺。
                </div>
                
                <div class="paragraph">
                    其一觜大者，攫搏性貪癡。
                </div>
                
                <div class="paragraph">
                    有力強如鶻，有爪利如錐。
                </div>
                
                <div class="paragraph">
                    音響甚㕭嗗，潛通妖怪詞。
                </div>
                
                <div class="paragraph">
                    受日餘光庇，終天無死期。
                </div>
                
                <div class="paragraph">
                    翺翔富人屋，棲息屋前枝。
                </div>
                
                <div class="paragraph">
                    巫言此烏至，財產日豐宜。
                </div>
                
                <div class="paragraph">
                    主人一心惑，誘引不知疲。
                </div>
                
                <div class="paragraph">
                    轉見烏來集，自言家轉孳。
                </div>
                
                <div class="paragraph">
                    白鶴門外養，花鷹架上維。
                </div>
                
                <div class="paragraph">
                    專聽烏喜怒，信受若神龜。
                </div>
                
                <div class="paragraph">
                    舉家同此意，彈射不復施。
                </div>
                
                <div class="paragraph">
                    往往清池側，却令鵷鷺隨。
                </div>
                
                <div class="paragraph">
                    羣烏飽粱肉，毛羽色澤滋。
                </div>
                
                <div class="paragraph">
                    遠近恣所往，貪殘無不爲。
                </div>
                
                <div class="paragraph">
                    巢禽攫雛卵，廐馬啄瘡痍。
                </div>
                
                <div class="paragraph">
                    滲瀝脂膏盡，鳳皇那得知。
                </div>
                
                <div class="paragraph">
                    主人一朝病，爭向屋檐窺。
                </div>
                
                <div class="paragraph">
                    呦鷕呼羣鵩，翩翻集怪鴟。
                </div>
                
                <div class="paragraph">
                    主人偏養者，嘯聚最奔馳。
                </div>
                
                <div class="paragraph">
                    夜半仍驚噪，鵂鶹逐老狸。
                </div>
                
                <div class="paragraph">
                    主人病心怯，燈火夜深移。
                </div>
                
                <div class="paragraph">
                    左右雖無語，奄然皆淚垂。
                </div>
                
                <div class="paragraph">
                    平明天出日，陰魅走參差。
                </div>
                
                <div class="paragraph">
                    烏來屋檐上，又惑主人兒。
                </div>
                
                <div class="paragraph">
                    兒即當家業，玩好方愛奇。
                </div>
                
                <div class="paragraph">
                    占募能言鳥，置者許高貲。
                </div>
                
                <div class="paragraph">
                    隴樹巢鸚鵡，言語好光儀。
                </div>
                
                <div class="paragraph">
                    美人傾心獻，雕籠身自持。
                </div>
                
                <div class="paragraph">
                    求者臨軒坐，置在白玉墀。
                </div>
                
                <div class="paragraph">
                    先問鳥中苦，便言烏若斯。
                </div>
                
                <div class="paragraph">
                    衆烏齊搏鑠，翠羽幾離披。
                </div>
                
                <div class="paragraph">
                    遠擲千餘里，美人情亦衰。
                </div>
                
                <div class="paragraph">
                    舉家懲此患，事烏踰昔時。
                </div>
                
                <div class="paragraph">
                    向言池上鷺，啄肉寢其皮。
                </div>
                
                <div class="paragraph">
                    夜漏天終曉，陰雲風定吹。
                </div>
                
                <div class="paragraph">
                    況爾烏何者，數極不知危。
                </div>
                
                <div class="paragraph">
                    會結彌天網，盡取一無遺。
                </div>
                
                <div class="paragraph">
                    常令阿閣上，宛宛宿長離。
                </div>
                
        </div>
    </div>
</body>

</html>