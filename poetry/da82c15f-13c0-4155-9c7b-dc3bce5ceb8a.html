<!DOCTYPE html>
<html>

<head>
    <title>
        義役
    </title>
    <meta name="keywords" content="義役 -- 汪師旦">
    <meta name="description" content="義役 -- 汪師旦">
    <meta property="og:title" content="義役">
    <meta property="og:url" content="https://vwood.xyz/poetry/da82c15f-13c0-4155-9c7b-dc3bce5ceb8a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            義役
        </h2>
        <div class="author"><a href="/author/3e90d464-993c-4fa0-8b0a-d610f535ac60.html" title="汪師旦" target="_blank">
                汪師旦
            </a> (宋)
        </div>
        <div class="paragraphs">
            
                <div class="paragraph">
                    管窺當世務，如見肺與肝。
                </div>
                
                <div class="paragraph">
                    惟有差役法，立判最爲難。
                </div>
                
                <div class="paragraph">
                    姑以一鄉論，利病胡可殫。
                </div>
                
                <div class="paragraph">
                    地里有寬狹，戶籍有耗繁。
                </div>
                
                <div class="paragraph">
                    富者産日聚，貧者稅不㨏。
                </div>
                
                <div class="paragraph">
                    懦者畏如鼠，强者虎而翰。
                </div>
                
                <div class="paragraph">
                    選以流水法，物力匪一般。
                </div>
                
                <div class="paragraph">
                    否則白脚差，又有丁戶單。
                </div>
                
                <div class="paragraph">
                    齬齟常不齊，可充凡若干。
                </div>
                
                <div class="paragraph">
                    今之鳬鶩輩，舞文過於殘。
                </div>
                
                <div class="paragraph">
                    往往憑一紙，火急追至官。
                </div>
                
                <div class="paragraph">
                    曰汝充保副，詰姦不停鞍。
                </div>
                
                <div class="paragraph">
                    曰汝任戶長，催科不容餐。
                </div>
                
                <div class="paragraph">
                    稍或稽聽命，怒訶裂巾冠。
                </div>
                
                <div class="paragraph">
                    長官一不察，揚波助其瀾。
                </div>
                
                <div class="paragraph">
                    箠械微完膚，路行爲悲酸。
                </div>
                
                <div class="paragraph">
                    平民如冤苦，回睇生理乾。
                </div>
                
                <div class="paragraph">
                    事勢不獲已，交興爭訟端。
                </div>
                
                <div class="paragraph">
                    甲尋乙之後，乙搜甲之瘢。
                </div>
                
                <div class="paragraph">
                    碎家猶未平，寧復生聚歡。
                </div>
                
                <div class="paragraph">
                    仁人一動心，不作秦越看。
                </div>
                
                <div class="paragraph">
                    奏曰舉義役，少舒民力刓。
                </div>
                
                <div class="paragraph">
                    而我賢令尹，風流謝家蘭。
                </div>
                
                <div class="paragraph">
                    和氣春可掬，冰壺照人寒。
                </div>
                
                <div class="paragraph">
                    一班試政事，暫輟登金鸞。
                </div>
                
                <div class="paragraph">
                    譬如奏庖刀，所至悉髀髖。
                </div>
                
                <div class="paragraph">
                    黄童共白叟，環坐相團圞。
                </div>
                
                <div class="paragraph">
                    不圖見良法，喧譁絕愁嘆。
                </div>
                
                <div class="paragraph">
                    顧愚庸且陋，末學事邯鄲。
                </div>
                
                <div class="paragraph">
                    所恨乏良策，持以贄識韓。
                </div>
                
                <div class="paragraph">
                    一部淳熙書，井井不可刊。
                </div>
                
                <div class="paragraph">
                    更觀義役行，始自陳淳安。
                </div>
                
        </div>
    </div>
</body>

</html>