<!DOCTYPE html>
<html>

<head>
    <title>
        遊三洲巖
    </title>
    <meta name="keywords" content="遊三洲巖 -- 曾丰">
    <meta name="description" content="遊三洲巖 -- 曾丰">
    <meta property="og:title" content="遊三洲巖">
    <meta property="og:url" content="https://vwood.xyz/poetry/f61b84ed-b635-42b5-b132-dd4197262034.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遊三洲巖
        </h2>
        <div class="author"><a href="/author/27b455d6-9f90-4ed1-8560-6b3695a73e39.html" title="曾丰" target="_blank">
                曾丰
            </a> (宋)
        </div>
        <div class="paragraphs">
            
                <div class="paragraph">
                    南中豈無巖，三洲蓋其傑。
                </div>
                
                <div class="paragraph">
                    朅來五羊初，滿聽行人說。
                </div>
                
                <div class="paragraph">
                    今乘急雨遊，吾屐不遑蠟。
                </div>
                
                <div class="paragraph">
                    遥觀似舜峰，迫視疑禹穴。
                </div>
                
                <div class="paragraph">
                    數畝腹空洞，十丈口谺豁。
                </div>
                
                <div class="paragraph">
                    恍焉入其間，眼亂欲生纈。
                </div>
                
                <div class="paragraph">
                    寬處晃如堂，狹處黝如闥。
                </div>
                
                <div class="paragraph">
                    彎跧角門隈，屈曲磴道劣。
                </div>
                
                <div class="paragraph">
                    土膏兀參差，形象鬼塑湼。
                </div>
                
                <div class="paragraph">
                    人立雙足欹，獸卧半身沒。
                </div>
                
                <div class="paragraph">
                    斑爛旋洑文，鈎鎖玲瓏骨。
                </div>
                
                <div class="paragraph">
                    伏撐突如櫨，斜拄岌如梲。
                </div>
                
                <div class="paragraph">
                    倒懸雲乳凝，上溜井花冽。
                </div>
                
                <div class="paragraph">
                    地空聲殷雷，石鹵色蒸鐵。
                </div>
                
                <div class="paragraph">
                    暗中漏微明，圓處留小缺。
                </div>
                
                <div class="paragraph">
                    倒指數不勝，百怪千萬譎。
                </div>
                
                <div class="paragraph">
                    遊人得娛嬉，造物費曲折。
                </div>
                
                <div class="paragraph">
                    靜言萬物初，含氣如聚沫。
                </div>
                
                <div class="paragraph">
                    流者氣之融，峙者氣之結。
                </div>
                
                <div class="paragraph">
                    時于融結間，故故出奇絕。
                </div>
                
                <div class="paragraph">
                    巨靈盤古機，雖妙不容測。
                </div>
                
                <div class="paragraph">
                    要之幻虛空，無乃等戲劇。
                </div>
                
                <div class="paragraph">
                    居人玩視之，過客三歎息。
                </div>
                
                <div class="paragraph">
                    濂溪艤行舟，眉山稅歸轍。
                </div>
                
                <div class="paragraph">
                    籃輿相踵來，瀟灑祖無擇。
                </div>
                
                <div class="paragraph">
                    三公走龍蛇，千載磨歲月。
                </div>
                
                <div class="paragraph">
                    夫誰四三公，吾學亦云末。
                </div>
                
                <div class="paragraph">
                    引杯酌髯丞，未老其勿輟。
                </div>
                
                <div class="paragraph">
                    朝夕神所遊，古今理之窟。
                </div>
                
                <div class="paragraph">
                    從渠好事人，而酷嗜尤物。
                </div>
                
        </div>
    </div>
</body>

</html>