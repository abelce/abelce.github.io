<!DOCTYPE html>
<html>

<head>
    <title>
        三洞
    </title>
    <meta name="keywords" content="三洞 -- 方鳳">
    <meta name="description" content="三洞 -- 方鳳">
    <meta property="og:title" content="三洞">
    <meta property="og:url" content="https://vwood.xyz/poetry/a5b72610-c846-4a85-a211-5d9f5a3eb7cf.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            三洞
        </h2>
        <div class="author"><a href="/author/52ce88ec-bb00-489c-8534-0541a4e710d8.html" title="方鳳" target="_blank">
                方鳳
            </a> (宋)
        </div>
        <div class="paragraphs">
            
                <div class="paragraph">
                    金華北山三洞天，垂髫欲往今華顛。
                </div>
                
                <div class="paragraph">
                    春風吹衣雨洗屐，瘦筇忽拄蒼山烟。
                </div>
                
                <div class="paragraph">
                    山高地平走幽澗，根絡石上森楠楩。
                </div>
                
                <div class="paragraph">
                    步從飛橋瞰石洞，崖色閲世知幾年。
                </div>
                
                <div class="paragraph">
                    風痕霧迹化異物，龍首昂左尾右旋。
                </div>
                
                <div class="paragraph">
                    就中暗穴如蟆頤，急水瀉碧鳴媧絃。
                </div>
                
                <div class="paragraph">
                    遡流束炬照徒涉，肩背擦石行拳攣。
                </div>
                
                <div class="paragraph">
                    水窮路夷內景得，以炬交燭窮幽玄。
                </div>
                
                <div class="paragraph">
                    細紋蹙波湧浪接，皓彩凝雪飛霜鮮。
                </div>
                
                <div class="paragraph">
                    大爲獅子虎犀象，瑣碎亦復蜂屯然。
                </div>
                
                <div class="paragraph">
                    蜿蜒雙蟠角尾具，一一玉爪拏蒼堅。
                </div>
                
                <div class="paragraph">
                    穹龜負甲色深墨，長蛇白質相縈纏。
                </div>
                
                <div class="paragraph">
                    鐘能鐘聲鼓能鼓，不假樅簴知誰懸。
                </div>
                
                <div class="paragraph">
                    直櫺斜檻藏湢室，短畦長町移原田。
                </div>
                
                <div class="paragraph">
                    青雲白霓五色霞，笑畫敗絮留丹鉛。
                </div>
                
                <div class="paragraph">
                    中途經過最深窅，伏身低眺洞口泉。
                </div>
                
                <div class="paragraph">
                    空明一線隔遠見，秋蟾浴海光嬋娟。
                </div>
                
                <div class="paragraph">
                    左巖袈衣頗橫亙，疊摺衆皺垂蹁躚。
                </div>
                
                <div class="paragraph">
                    自餘神怪不可極，似鑿非鑿鎸非鎸。
                </div>
                
                <div class="paragraph">
                    出登山腰叩中洞，外視石井聞潺潺。
                </div>
                
                <div class="paragraph">
                    入深踏險思縋綆，長竿揭炬後且先。
                </div>
                
                <div class="paragraph">
                    水簾可俯心爲悼，到此十九歸言遄。
                </div>
                
                <div class="paragraph">
                    嗜奇不憚歷磊砢，足以目故差輕便。
                </div>
                
                <div class="paragraph">
                    翻身却望水簾處，銀河天落懸吾前。
                </div>
                
                <div class="paragraph">
                    常情疑復下百尺，積水定作神龍淵。
                </div>
                
                <div class="paragraph">
                    石乾徑闢却易進，玉筍拔地修而圓。
                </div>
                
                <div class="paragraph">
                    宜爲淵處乃爲屋，亦或摩蘚題新篇。
                </div>
                
                <div class="paragraph">
                    同遊怪我久未出，笑謂豈欲井底眠。
                </div>
                
                <div class="paragraph">
                    林幽風起日已晚，猶睨高洞山之巔。
                </div>
                
                <div class="paragraph">
                    薪蒸可買樵我導，不遠數里仍攀緣。
                </div>
                
                <div class="paragraph">
                    傍從石壁入深坼，如鐵戶限瓊爲櫋。
                </div>
                
                <div class="paragraph">
                    儼然海相挂珠絡，熟視始信非誇傳。
                </div>
                
                <div class="paragraph">
                    左爲朝真正面入，便想笙鶴遨羣仙。
                </div>
                
                <div class="paragraph">
                    雲霞波濤仙衣裳，奇詭豈必下洞專。
                </div>
                
                <div class="paragraph">
                    歘然修梁架巖起，左右蒼白龍形全。
                </div>
                
                <div class="paragraph">
                    望中極底勝漆黑，雙扉隠隠啟半邊。
                </div>
                
                <div class="paragraph">
                    天光一道燭扉內，知此明罅從何穿。
                </div>
                
                <div class="paragraph">
                    霤深壁峭不可往，安得插羽如飛鳶。
                </div>
                
                <div class="paragraph">
                    嗟余茲遊尚牽俗，身所驟歷辭難宣。
                </div>
                
                <div class="paragraph">
                    但思乞水學坡老，洗眼看字消餘年。
                </div>
                
        </div>
    </div>
</body>

</html>