<!DOCTYPE html>
<html>

<head>
    <title>
        次韻翁處度同遊北山
    </title>
    <meta name="keywords" content="次韻翁處度同遊北山 -- 樓鑰">
    <meta name="description" content="次韻翁處度同遊北山 -- 樓鑰">
    <meta property="og:title" content="次韻翁處度同遊北山">
    <meta property="og:url" content="https://vwood.xyz/poetry/2bf895c7-0ff2-48e5-b459-04bb7e0c3787.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻翁處度同遊北山
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    兩夫持鎌行我先，巧尋徑路其智專。
                </div>
                
                <div class="paragraph">
                    我扶枯藤衣短後，意氣已出層峯巔。
                </div>
                
                <div class="paragraph">
                    何郎鮑叔飽經歷，勝處一一手自編。
                </div>
                
                <div class="paragraph">
                    我携舊記訪陳迹，正恐急景不得延。
                </div>
                
                <div class="paragraph">
                    當年共登青雲梯，今日邀我爲擊鮮。
                </div>
                
                <div class="paragraph">
                    始觀神龜闖清泚，上有石壁來飛泉。
                </div>
                
                <div class="paragraph">
                    隠清遺基平可坐，下顧亂石如磨鋋。
                </div>
                
                <div class="paragraph">
                    懸崖雙瀑灑空雪，來自一握孤雲天。
                </div>
                
                <div class="paragraph">
                    却從下流泝深險，崎嶇直到清潭邊。
                </div>
                
                <div class="paragraph">
                    朝陽射光破幽閟，斷虹上下遮潺湲。
                </div>
                
                <div class="paragraph">
                    傳聞高山更高處，雅有行路從西偏。
                </div>
                
                <div class="paragraph">
                    同行無乃深好事，盃酒自犒脚力全。
                </div>
                
                <div class="paragraph">
                    誅鋤荆棘窮鳥道，欲進不得意愈堅。
                </div>
                
                <div class="paragraph">
                    旋呼僮僕累危石，笑採野菊聊盤旋。
                </div>
                
                <div class="paragraph">
                    捫蘿騰身上苔磴，往往歡呼爭著鞭。
                </div>
                
                <div class="paragraph">
                    側行危步汗浹背，石角或使衣裳褰。
                </div>
                
                <div class="paragraph">
                    少焉身在雙瀑上，又見高派衝泓淵。
                </div>
                
                <div class="paragraph">
                    自笑泉石成膏肓，愛賞不減蟻慕羶。
                </div>
                
                <div class="paragraph">
                    巉巖數峯巧遮護，妙處二老初無傳。
                </div>
                
                <div class="paragraph">
                    脫迹塵埃到此地，便覺神思飄飄然。
                </div>
                
                <div class="paragraph">
                    回首江南塵一聚，城郭歷歷眼俗穿。
                </div>
                
                <div class="paragraph">
                    相期更看水流處，步履未倦夸輕翩。
                </div>
                
                <div class="paragraph">
                    一上千尺窮山椒，碧澗靡迤流蒼煙。
                </div>
                
                <div class="paragraph">
                    尋源不能且忘返，石猊巍踞驚神鑴。
                </div>
                
                <div class="paragraph">
                    退求歸徑惘難問，藤蘿所在相縈纏。
                </div>
                
                <div class="paragraph">
                    我方踟躕風煙表，披披衣袂身欲僊。
                </div>
                
                <div class="paragraph">
                    晚歸招提各痛飲，讀盡屋壁長短篇。
                </div>
                
                <div class="paragraph">
                    截筒環山筧清駛，竅出珠穗心亦憐。
                </div>
                
                <div class="paragraph">
                    棋枰相與論瓜葛，橫琴不妨揮五絃。
                </div>
                
                <div class="paragraph">
                    人生易老費扶掖，勝具大率須少年。
                </div>
                
                <div class="paragraph">
                    伊余歷聘佳山水，愛奇切慕太史遷。
                </div>
                
                <div class="paragraph">
                    明年炎暑襲故步，與君共枕清流眠。
                </div>
                
        </div>
    </div>
</body>

</html>