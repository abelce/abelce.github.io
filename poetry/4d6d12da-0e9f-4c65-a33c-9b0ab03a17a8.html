<!DOCTYPE html>
<html>

<head>
    <title>
        蔡氏哀詞
    </title>
    <meta name="keywords" content="蔡氏哀詞 -- 秦觀">
    <meta name="description" content="蔡氏哀詞 -- 秦觀">
    <meta property="og:title" content="蔡氏哀詞">
    <meta property="og:url" content="https://vwood.xyz/poetry/4d6d12da-0e9f-4c65-a33c-9b0ab03a17a8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            蔡氏哀詞
        </h2>
        <div class="author"><a href="/author/e3a8ff8b-49b8-41b4-92d4-c3d45ab082fb.html" title="秦觀" target="_blank">
                秦觀
            </a> (宋)
        </div>
        <div class="paragraphs">
            
                <div class="paragraph">
                    惟夫人之高誼兮，真一時之女英。
                </div>
                
                <div class="paragraph">
                    既富有此好德兮，又申之以令儀。
                </div>
                
                <div class="paragraph">
                    带幽蕙之縹緲兮，佩明月之陸離。
                </div>
                
                <div class="paragraph">
                    人自操舍之不一兮，雅獨取善以自持。
                </div>
                
                <div class="paragraph">
                    何報施之或忒兮，罹禍艱於不虞。
                </div>
                
                <div class="paragraph">
                    顔色炫而未暮兮，所天忽以殞俎。
                </div>
                
                <div class="paragraph">
                    痛平素之偕處兮，忍此奄奄而嫠居。
                </div>
                
                <div class="paragraph">
                    瀝哀血以自誓兮，甘餌毒而捐軀。
                </div>
                
                <div class="paragraph">
                    佩珠玉以死真兮，固衆女之所嗤。
                </div>
                
                <div class="paragraph">
                    曷卓越以不顧兮，棄性命其如遺。
                </div>
                
                <div class="paragraph">
                    美不可强有兮，信天資之所開。
                </div>
                
                <div class="paragraph">
                    要反心以內省兮，豈或售乎人知。
                </div>
                
                <div class="paragraph">
                    嗟三晨之未浹兮，遂俱遊而莫留。
                </div>
                
                <div class="paragraph">
                    死者有知兮，羌魂魄以並遊。
                </div>
                
                <div class="paragraph">
                    日黄昏而不見兮，虛室窈其無人。
                </div>
                
                <div class="paragraph">
                    惟哀風以歸來兮，動素幔之襜襜。
                </div>
                
                <div class="paragraph">
                    何平生之款密兮，遽音聲之不可尋。
                </div>
                
                <div class="paragraph">
                    儼遺跡以在目兮，紛百憂而攻心。
                </div>
                
                <div class="paragraph">
                    豈至理不吾喻兮，如意厚而悲深。
                </div>
                
                <div class="paragraph">
                    撫雙櫬以增慟兮，涕清血而灑襟。
                </div>
                
                <div class="paragraph">
                    已矣哉，人生有死兮，自前古而既然。
                </div>
                
                <div class="paragraph">
                    精魄忽其不駐兮，惟修名之可延。
                </div>
                
                <div class="paragraph">
                    忍錄錄以寓世兮，信烈者之所羞。
                </div>
                
                <div class="paragraph">
                    儻佳志之獲申兮，雖奄忽其焉悼。
                </div>
                
        </div>
    </div>
</body>

</html>