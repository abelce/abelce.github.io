<!DOCTYPE html>
<html>

<head>
    <title>
        符讀書城南
    </title>
    <meta name="keywords" content="符讀書城南 -- 韓愈">
    <meta name="description" content="符讀書城南 -- 韓愈">
    <meta property="og:title" content="符讀書城南">
    <meta property="og:url" content="https://vwood.xyz/poetry/e7c41d96-14b0-4b19-8115-574640665324.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            符讀書城南
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    木之就規矩，在梓匠輪輿。
                </div>
                
                <div class="paragraph">
                    人之能爲人，由腹有詩書。
                </div>
                
                <div class="paragraph">
                    詩書勤乃有，不勤腹空虛。
                </div>
                
                <div class="paragraph">
                    欲知學之力，賢愚同一初。
                </div>
                
                <div class="paragraph">
                    由其不能學，所入遂異閭。
                </div>
                
                <div class="paragraph">
                    兩家各生子，提孩巧相如。
                </div>
                
                <div class="paragraph">
                    少長聚嬉戲，不殊同隊魚。
                </div>
                
                <div class="paragraph">
                    年至十二三，頭角稍相疎。
                </div>
                
                <div class="paragraph">
                    二十漸乖張，清溝映汙渠。
                </div>
                
                <div class="paragraph">
                    三十骨骼成，乃一龍一豬。
                </div>
                
                <div class="paragraph">
                    飛黃騰踏去，不能顧蟾蜍。
                </div>
                
                <div class="paragraph">
                    一爲馬前卒，鞭背生蟲蛆。
                </div>
                
                <div class="paragraph">
                    一爲公與相，潭潭府中居。
                </div>
                
                <div class="paragraph">
                    問之何因爾，學與不學歟。
                </div>
                
                <div class="paragraph">
                    金璧雖重寶，費用難貯儲。
                </div>
                
                <div class="paragraph">
                    學問藏之身，身在則有餘。
                </div>
                
                <div class="paragraph">
                    君子與小人，不繫父母且。
                </div>
                
                <div class="paragraph">
                    不見公與相，起身自犂鉏。
                </div>
                
                <div class="paragraph">
                    不見三公後，寒飢出無驢。
                </div>
                
                <div class="paragraph">
                    文章豈不貴，經訓乃菑畬。
                </div>
                
                <div class="paragraph">
                    潢潦無根源，朝滿夕已除。
                </div>
                
                <div class="paragraph">
                    人不通古今，馬牛而襟裾。
                </div>
                
                <div class="paragraph">
                    行身陷不義，況望多名譽。
                </div>
                
                <div class="paragraph">
                    時秋積雨霽，新涼入郊墟。
                </div>
                
                <div class="paragraph">
                    燈火稍可親，簡編可卷舒。
                </div>
                
                <div class="paragraph">
                    豈不旦夕念，爲爾惜居諸。
                </div>
                
                <div class="paragraph">
                    恩義有相奪，作詩勸躊躇。
                </div>
                
        </div>
    </div>
</body>

</html>