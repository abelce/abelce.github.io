<!DOCTYPE html>
<html>

<head>
    <title>
        賦張芸叟蕃刀
    </title>
    <meta name="keywords" content="賦張芸叟蕃刀 -- 孔武仲">
    <meta name="description" content="賦張芸叟蕃刀 -- 孔武仲">
    <meta property="og:title" content="賦張芸叟蕃刀">
    <meta property="og:url" content="https://vwood.xyz/poetry/02e51711-4cf7-48d3-8f17-c5158b9f7b8c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            賦張芸叟蕃刀
        </h2>
        <div class="author"><a href="/author/d3a67e1e-2490-479f-9d2a-b7c5bd7fadc7.html" title="孔武仲" target="_blank">
                孔武仲
            </a> (宋)
        </div>
        <div class="paragraphs">
            
                <div class="paragraph">
                    王師前年下靈州，先生奉詔爲參謀。
                </div>
                
                <div class="paragraph">
                    軍書堆案不足道，欲斬名王懸髑髏。
                </div>
                
                <div class="paragraph">
                    官供器械如山積，裝結雖巧體質浮。
                </div>
                
                <div class="paragraph">
                    傳聞蕃刀最可用，買置不惜千金酧。
                </div>
                
                <div class="paragraph">
                    沙河洗湔血痕盡，瑩若一水横清秋。
                </div>
                
                <div class="paragraph">
                    長庚輝輝奪明月，光景迸溢不可收。
                </div>
                
                <div class="paragraph">
                    軍回倉卒未及試，提挈萬里來荒陬。
                </div>
                
                <div class="paragraph">
                    空齋倒掩閲圖史，深林永日號猩𪕋。
                </div>
                
                <div class="paragraph">
                    揮鳴且欲驚暴客，敢議與國平寃讐。
                </div>
                
                <div class="paragraph">
                    夜郎蒙恩放李白，炎嶺得旨還幽求。
                </div>
                
                <div class="paragraph">
                    輕船共泊長沙岸，幾日對語清湘樓。
                </div>
                
                <div class="paragraph">
                    紅蓮幕中邀客飲，霧雨咫尺迷汀洲。
                </div>
                
                <div class="paragraph">
                    雜花落盡無處覓，官妓遣歸不敢留。
                </div>
                
                <div class="paragraph">
                    清歡未免假外物，共說鐵劍勝倡優。
                </div>
                
                <div class="paragraph">
                    君家所寶世稀有，滿坐傳看驚殊尤。
                </div>
                
                <div class="paragraph">
                    護之太過却銹澁，頑蘚鬱結纒蒼虯。
                </div>
                
                <div class="paragraph">
                    横磨十萬祇虚語，得此已足馳燕幽。
                </div>
                
                <div class="paragraph">
                    今公又應元戎辟，真能寸截鯨鯢不。
                </div>
                
                <div class="paragraph">
                    郗生入幕宜有畫，定遠出塞將封侯。
                </div>
                
                <div class="paragraph">
                    我今喜得隨君去，長江渺渺平天流。
                </div>
                
                <div class="paragraph">
                    路危或恐逢水怪，尾脊崔崒當吾舟。
                </div>
                
                <div class="paragraph">
                    煩公一効佽飛勇，爲公椎鼓傾金甌。
                </div>
                
        </div>
    </div>
</body>

</html>