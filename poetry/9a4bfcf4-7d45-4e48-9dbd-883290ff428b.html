<!DOCTYPE html>
<html>

<head>
    <title>
        昭文王相公出鎮青社
    </title>
    <meta name="keywords" content="昭文王相公出鎮青社 -- 宋祁">
    <meta name="description" content="昭文王相公出鎮青社 -- 宋祁">
    <meta property="og:title" content="昭文王相公出鎮青社">
    <meta property="og:url" content="https://vwood.xyz/poetry/9a4bfcf4-7d45-4e48-9dbd-883290ff428b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            昭文王相公出鎮青社
        </h2>
        <div class="author"><a href="/author/cb627d46-270f-4b2d-ae49-f0bc9a8c0280.html" title="宋祁" target="_blank">
                宋祁
            </a> (宋)
        </div>
        <div class="paragraphs">
            
                <div class="paragraph">
                    西漢無雙彥，中興第一流。
                </div>
                
                <div class="paragraph">
                    二篇應商夢，七聖首軒游。
                </div>
                
                <div class="paragraph">
                    昔會光華旦，時當物色求。
                </div>
                
                <div class="paragraph">
                    從容賜官筆，都穆潤緹油。
                </div>
                
                <div class="paragraph">
                    芝押兼泥熟，鼇峰駕浪浮。
                </div>
                
                <div class="paragraph">
                    捫天陪累䃭，敲鼎識掊鉤。
                </div>
                
                <div class="paragraph">
                    帝欲中階正，公參九廟謀。
                </div>
                
                <div class="paragraph">
                    危言天下事，坐勝幄中籌。
                </div>
                
                <div class="paragraph">
                    斤斤宣嘉績，巖巖樹壯猷。
                </div>
                
                <div class="paragraph">
                    異時思大冶，此日詠崇邱。
                </div>
                
                <div class="paragraph">
                    承弼圖勳盛，蕃宣席寵優。
                </div>
                
                <div class="paragraph">
                    均勞九州伯，重序富民侯。
                </div>
                
                <div class="paragraph">
                    真廟方憑几，祗宮奉委裘。
                </div>
                
                <div class="paragraph">
                    扶天八柱正，披日五雲收。
                </div>
                
                <div class="paragraph">
                    堯后除凶代，周王訪落秋。
                </div>
                
                <div class="paragraph">
                    盡歸千里馬，無復少陽牛。
                </div>
                
                <div class="paragraph">
                    熙縡官咸事，端朝茹不柔。
                </div>
                
                <div class="paragraph">
                    兜烽閒塞警，財餌撫夷酋。
                </div>
                
                <div class="paragraph">
                    再侍欽柴祭，仍賡築瓠謳。
                </div>
                
                <div class="paragraph">
                    奉承湯恤祀，力贊禹勤溝。
                </div>
                
                <div class="paragraph">
                    國頼蕭公畫，言無趙孟偷。
                </div>
                
                <div class="paragraph">
                    深恩及行葦，和氣藹鳴球。
                </div>
                
                <div class="paragraph">
                    幾欲辭名遂，何嘗爲智憂。
                </div>
                
                <div class="paragraph">
                    屢居移病苦，連賜上尊醅。
                </div>
                
                <div class="paragraph">
                    敦免深慈扆，猗違動邃旒。
                </div>
                
                <div class="paragraph">
                    坐槐聊罷府，剖竹更爲州。
                </div>
                
                <div class="paragraph">
                    晝錦貪過里，晨裝趣戒騶。
                </div>
                
                <div class="paragraph">
                    邳垠訪祠石，稷下按行楸。
                </div>
                
                <div class="paragraph">
                    列第今容駟，橫川本是舟。
                </div>
                
                <div class="paragraph">
                    娛賓羅鼎食，坐閣便巾㡚。
                </div>
                
                <div class="paragraph">
                    故事南宮在，渢歌北海流。
                </div>
                
                <div class="paragraph">
                    人祈衛武歲，三入對王休。
                </div>
                
        </div>
    </div>
</body>

</html>