<!DOCTYPE html>
<html>

<head>
    <title>
        羅漢臣拄笏亭
    </title>
    <meta name="keywords" content="羅漢臣拄笏亭 -- 牟巘">
    <meta name="description" content="羅漢臣拄笏亭 -- 牟巘">
    <meta property="og:title" content="羅漢臣拄笏亭">
    <meta property="og:url" content="https://vwood.xyz/poetry/48c842d2-747a-491a-94d1-b13442b7c9b4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            羅漢臣拄笏亭
        </h2>
        <div class="author"><a href="/author/ad9400c9-8329-4feb-8322-13c971bb5005.html" title="牟巘" target="_blank">
                牟巘
            </a> (宋)
        </div>
        <div class="paragraphs">
            
                <div class="paragraph">
                    爽氣鍾於西，峨眉橫太白。
                </div>
                
                <div class="paragraph">
                    春風吹不暖，暑路有積雪。
                </div>
                
                <div class="paragraph">
                    月照平羌冷，雲頂七頂濕。
                </div>
                
                <div class="paragraph">
                    游戲兩謫仙，銀河洒醉墨。
                </div>
                
                <div class="paragraph">
                    遂令漢嘉郡，千古占一色。
                </div>
                
                <div class="paragraph">
                    一從殊方走，江山頗蕭瑟。
                </div>
                
                <div class="paragraph">
                    流落各天涯，相逢未相識。
                </div>
                
                <div class="paragraph">
                    微聞莊舄吟，握手話疇昔。
                </div>
                
                <div class="paragraph">
                    乃知此邦秀，終不斷地脈。
                </div>
                
                <div class="paragraph">
                    權門車如霧，衆甘炙手熱。
                </div>
                
                <div class="paragraph">
                    而君獨幾先，惟恐涴我笏。
                </div>
                
                <div class="paragraph">
                    偉哉百尺樓，西望即鄉國。
                </div>
                
                <div class="paragraph">
                    爽氣今已回，何妨高拄頰。
                </div>
                
                <div class="paragraph">
                    里中表聖公，千載推汲直。
                </div>
                
                <div class="paragraph">
                    當年幾諫紙，扣笏良鯁切。
                </div>
                
                <div class="paragraph">
                    意欲摧百士，死職非所惜。
                </div>
                
                <div class="paragraph">
                    此笏豈其遺，正自峭風骨。
                </div>
                
                <div class="paragraph">
                    願君善藏之，擊邪看他日。
                </div>
                
                <div class="paragraph">
                    也無羨堆牀，富貴竟何益。
                </div>
                
                <div class="paragraph">
                    長鑱白木柄，乃我手中物。
                </div>
                
                <div class="paragraph">
                    惟有故鄉夢，與君共愁絕。
                </div>
                
                <div class="paragraph">
                    何當駕雙鵠，萬里遡寥碧。
                </div>
                
        </div>
    </div>
</body>

</html>