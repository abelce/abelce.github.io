<!DOCTYPE html>
<html>

<head>
    <title>
        重修聖濟院
    </title>
    <meta name="keywords" content="重修聖濟院 -- 陳有聲">
    <meta name="description" content="重修聖濟院 -- 陳有聲">
    <meta property="og:title" content="重修聖濟院">
    <meta property="og:url" content="https://vwood.xyz/poetry/3fe3ad96-d405-44be-8a94-33f2dd06471e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            重修聖濟院
        </h2>
        <div class="author"><a href="/author/78fc7dbf-5717-41a3-b9bf-5db41b2e9121.html" title="陳有聲" target="_blank">
                陳有聲
            </a> (宋)
        </div>
        <div class="paragraphs">
            
                <div class="paragraph">
                    蒙泉距宜春，相去百餘里。
                </div>
                
                <div class="paragraph">
                    有僧來問余，借問何姓氏。
                </div>
                
                <div class="paragraph">
                    乃余昔所敬，見之蹙然喜。
                </div>
                
                <div class="paragraph">
                    敘余語未既，省記到山始。
                </div>
                
                <div class="paragraph">
                    屋廬今何如，舊者存有幾。
                </div>
                
                <div class="paragraph">
                    一別十八年，再見復在此。
                </div>
                
                <div class="paragraph">
                    僧云今勝前，百蠹費更理。
                </div>
                
                <div class="paragraph">
                    昔茅塞蹊徑，今道平如砥。
                </div>
                
                <div class="paragraph">
                    昔門不容蓋，今可駟結軌。
                </div>
                
                <div class="paragraph">
                    昔堂地一坳，今去天尺咫。
                </div>
                
                <div class="paragraph">
                    翬飛兩廡列，翼從萬瓦起。
                </div>
                
                <div class="paragraph">
                    古殿布丹雘，雲龕照青紫。
                </div>
                
                <div class="paragraph">
                    臨流地寬曠，一带碧清泚。
                </div>
                
                <div class="paragraph">
                    竹院密回環，松關秀兩峙。
                </div>
                
                <div class="paragraph">
                    峰巒對青眼，泉石洗幽耳。
                </div>
                
                <div class="paragraph">
                    最上兩龍湫，層崖狀奇詭。
                </div>
                
                <div class="paragraph">
                    水旱凡禱祈，響答應甚邇。
                </div>
                
                <div class="paragraph">
                    載念此招提，明禪祖基址。
                </div>
                
                <div class="paragraph">
                    傳燈焰不續，老子心所耻。
                </div>
                
                <div class="paragraph">
                    莊嚴七寶界，因果非偶爾。
                </div>
                
                <div class="paragraph">
                    問余求篇題，以爲歲月紀。
                </div>
                
                <div class="paragraph">
                    余老書最拙，況在塵箠裏。
                </div>
                
                <div class="paragraph">
                    欲到身未能，欲輟請未已。
                </div>
                
                <div class="paragraph">
                    忽然若天會，拈筆書滿紙。
                </div>
                
                <div class="paragraph">
                    大空一浮漚，無成亦無毀。
                </div>
                
                <div class="paragraph">
                    廣闊包八荒，歛藏歸一指。
                </div>
                
                <div class="paragraph">
                    道足滿須彌，意合在稊米。
                </div>
                
                <div class="paragraph">
                    幻成如是觀，佛亦不在是。
                </div>
                
                <div class="paragraph">
                    虛空白且光，澄波靜無滓。
                </div>
                
                <div class="paragraph">
                    四山時出雲，一月照徹底。
                </div>
                
                <div class="paragraph">
                    天開道門庭，不斷佛種子。
                </div>
                
                <div class="paragraph">
                    心地日杲杲，光照千萬祀。
                </div>
                
        </div>
    </div>
</body>

</html>