<!DOCTYPE html>
<html>

<head>
    <title>
        遺吳沖卿大饗碑文
    </title>
    <meta name="keywords" content="遺吳沖卿大饗碑文 -- 韓維">
    <meta name="description" content="遺吳沖卿大饗碑文 -- 韓維">
    <meta property="og:title" content="遺吳沖卿大饗碑文">
    <meta property="og:url" content="https://vwood.xyz/poetry/d7e69706-1788-43d4-b1ad-5e137a23cb0a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遺吳沖卿大饗碑文
        </h2>
        <div class="author"><a href="/author/f5ae6015-57a2-4dda-b585-53e49e29ad68.html" title="韓維" target="_blank">
                韓維
            </a> (宋)
        </div>
        <div class="paragraphs">
            
                <div class="paragraph">
                    蒼碑剝龍螭，突兀古殿側。
                </div>
                
                <div class="paragraph">
                    世變文字異，歲久苔蘚蝕。
                </div>
                
                <div class="paragraph">
                    諒非好事者，塵土未嘗拭。
                </div>
                
                <div class="paragraph">
                    我來仰首看，百過不自息。
                </div>
                
                <div class="paragraph">
                    曩者魏方盛，帝丕託威德。
                </div>
                
                <div class="paragraph">
                    馳驅百萬衆，南指斗牛域。
                </div>
                
                <div class="paragraph">
                    誓將殄氛祲，飲馬長江邑。
                </div>
                
                <div class="paragraph">
                    翠華鬰回翔，高會誇故國。
                </div>
                
                <div class="paragraph">
                    肅肅環佩響，煌煌羽旄飾。
                </div>
                
                <div class="paragraph">
                    鼓鐘何鏜鎝，淮漢爲震仄。
                </div>
                
                <div class="paragraph">
                    罷饗示得意，摛文永鑱勒。
                </div>
                
                <div class="paragraph">
                    從臣梁孟皇，隸法當世特。
                </div>
                
                <div class="paragraph">
                    奉詔無與讓，淋漓奮其墨。
                </div>
                
                <div class="paragraph">
                    爾來幾千歲，卓卓見筋力。
                </div>
                
                <div class="paragraph">
                    端莊九鼎重，勁挺群珪植。
                </div>
                
                <div class="paragraph">
                    威儀商山老，氣象漢庭直。
                </div>
                
                <div class="paragraph">
                    惟昔銘栒戈，先儒固難迹。
                </div>
                
                <div class="paragraph">
                    况我鄙陋極，視此空嘆惜。
                </div>
                
                <div class="paragraph">
                    常恐日磨滅，不辨點與畫。
                </div>
                
                <div class="paragraph">
                    呼工模於紙，一掃見白黑。
                </div>
                
                <div class="paragraph">
                    緘包比瓊瑶，把玩廢寢食。
                </div>
                
                <div class="paragraph">
                    于時大經九，有詔講謬忒。
                </div>
                
                <div class="paragraph">
                    刊之太學中，爲後代法式。
                </div>
                
                <div class="paragraph">
                    沖卿邦家彥，學問古今積。
                </div>
                
                <div class="paragraph">
                    辭端海鯨運，筆力霜鷙擊。
                </div>
                
                <div class="paragraph">
                    况茲服儒官，灑翰固其職。
                </div>
                
                <div class="paragraph">
                    楷模所流傳，歷世動千百。
                </div>
                
                <div class="paragraph">
                    自非體法正，徒使觀者惑。
                </div>
                
                <div class="paragraph">
                    厥初篆草隸，根本君已極。
                </div>
                
                <div class="paragraph">
                    聊持釘張玩，庶以參得失。
                </div>
                
        </div>
    </div>
</body>

</html>