<!DOCTYPE html>
<html>

<head>
    <title>
        奉陪府公賽雪橋公廟紀事兼呈倅幕諸君
    </title>
    <meta name="keywords" content="奉陪府公賽雪橋公廟紀事兼呈倅幕諸君 -- 蘇頌">
    <meta name="description" content="奉陪府公賽雪橋公廟紀事兼呈倅幕諸君 -- 蘇頌">
    <meta property="og:title" content="奉陪府公賽雪橋公廟紀事兼呈倅幕諸君">
    <meta property="og:url" content="https://vwood.xyz/poetry/7e093ad1-716c-4843-aff1-82324e03f92f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉陪府公賽雪橋公廟紀事兼呈倅幕諸君
        </h2>
        <div class="author"><a href="/author/45097015-23f4-425a-83bb-e2e841d1a69b.html" title="蘇頌" target="_blank">
                蘇頌
            </a> (宋)
        </div>
        <div class="paragraphs">
            
                <div class="paragraph">
                    北走出都門，寒坰冒初雪。
                </div>
                
                <div class="paragraph">
                    言瞻漢三公，嚴祠奉遺烈。
                </div>
                
                <div class="paragraph">
                    襜帷未行春，首茲薦腥血。
                </div>
                
                <div class="paragraph">
                    念昨冬愆陽，時風少凝冽。
                </div>
                
                <div class="paragraph">
                    長人惜熯菑，坐閤苦憂惙。
                </div>
                
                <div class="paragraph">
                    遣吏造靈宇，精心致蕭焫。
                </div>
                
                <div class="paragraph">
                    冥感不逾旬，同雲寖融結。
                </div>
                
                <div class="paragraph">
                    甸畿千里間，滋液遍農畷。
                </div>
                
                <div class="paragraph">
                    兆爲豐年祥，倉箱行可閱。
                </div>
                
                <div class="paragraph">
                    報祈禮則然，况乃人望觖。
                </div>
                
                <div class="paragraph">
                    前期告祝史，按令肄儀蕝。
                </div>
                
                <div class="paragraph">
                    俎豆載博肥，尊罍泲芳飶。
                </div>
                
                <div class="paragraph">
                    朱轓朝啟行，騎從紛交列。
                </div>
                
                <div class="paragraph">
                    雍容幕府盛，陪預愧蒙拙。
                </div>
                
                <div class="paragraph">
                    聯行趨閟宮，就位修罄折。
                </div>
                
                <div class="paragraph">
                    拜望已告虔，嘆咏想奇節。
                </div>
                
                <div class="paragraph">
                    惟昔漢之季，奸雄逞權譎。
                </div>
                
                <div class="paragraph">
                    公初任州郡，超然脫羈紲。
                </div>
                
                <div class="paragraph">
                    敢犯跋扈鋒，終正狡吏讞。
                </div>
                
                <div class="paragraph">
                    霽威遁世賢，先覺安民傑。
                </div>
                
                <div class="paragraph">
                    舉當仇無避，義在親則滅。
                </div>
                
                <div class="paragraph">
                    入朝掌武事，出塞受師孑。
                </div>
                
                <div class="paragraph">
                    胡塵息邊土，蠻貊竄巢穴。
                </div>
                
                <div class="paragraph">
                    屢進行惟危，保終名不缺。
                </div>
                
                <div class="paragraph">
                    世閥著廟鼎，庸勛刊冢碣。
                </div>
                
                <div class="paragraph">
                    清風邈千載，血祀豈嘗絕。
                </div>
                
                <div class="paragraph">
                    時其福善事，鄉人每談說。
                </div>
                
                <div class="paragraph">
                    水旱或禜雩，響應甚昭晰。
                </div>
                
                <div class="paragraph">
                    神實依于人，禱祀戒輕媟。
                </div>
                
                <div class="paragraph">
                    今茲罄誠禮，庶可消眚孽。
                </div>
                
                <div class="paragraph">
                    府公臺閣老，家聲繼皋契。
                </div>
                
                <div class="paragraph">
                    都圻出居留，條令見施設。
                </div>
                
                <div class="paragraph">
                    芘民慈惠師，事神粢盛潔。
                </div>
                
                <div class="paragraph">
                    威行肅群豪，政成除一切。
                </div>
                
                <div class="paragraph">
                    貳車實邦英，諸僚亦時哲。
                </div>
                
                <div class="paragraph">
                    儒雅資緣飾，吏治頼關决。
                </div>
                
                <div class="paragraph">
                    非才荷寬矜，幸免事卑屑。
                </div>
                
                <div class="paragraph">
                    方欣盍簪得，載咏嚶鳴闋。
                </div>
                
                <div class="paragraph">
                    期會間亦希，宴遊時豈輟。
                </div>
                
                <div class="paragraph">
                    嘉此歲事和，樂哉民共悅。
                </div>
                
                <div class="paragraph">
                    覽古極優遊，言歸日將昳。
                </div>
                
        </div>
    </div>
</body>

</html>