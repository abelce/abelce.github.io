<!DOCTYPE html>
<html>

<head>
    <title>
        相和歌辭 上雲樂
    </title>
    <meta name="keywords" content="相和歌辭 上雲樂 -- 李白">
    <meta name="description" content="相和歌辭 上雲樂 -- 李白">
    <meta property="og:title" content="相和歌辭 上雲樂">
    <meta property="og:url" content="https://vwood.xyz/poetry/e3987039-a349-4c4a-a334-5d27780d8600.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            相和歌辭 上雲樂
        </h2>
        <div class="author"><a href="/author/1a922db2-1111-42a2-b28d-33cda129441b.html" title="李白" target="_blank">
                李白
            </a> (唐)
        </div>
        <div class="paragraphs">
            
                <div class="paragraph">
                    金天之西，白日所沒。
                </div>
                
                <div class="paragraph">
                    康老胡雛，生彼月窟。
                </div>
                
                <div class="paragraph">
                    巉巖儀容，[戌]削風骨。
                </div>
                
                <div class="paragraph">
                    碧玉炅炅雙目瞳，黃金拳拳兩鬢紅。
                </div>
                
                <div class="paragraph">
                    華蓋垂下睫，嵩嶽臨上脣。
                </div>
                
                <div class="paragraph">
                    不覩譎詭貌，豈知造化神。
                </div>
                
                <div class="paragraph">
                    大道是文康之嚴父，元氣乃文康之老親。
                </div>
                
                <div class="paragraph">
                    撫頂弄盤古，推車轉天輪。
                </div>
                
                <div class="paragraph">
                    云見日月初生時，鑄冶火精與水銀。
                </div>
                
                <div class="paragraph">
                    陽烏未出谷，顧兔半藏身。
                </div>
                
                <div class="paragraph">
                    女媧戲黃土，團作愚下人。
                </div>
                
                <div class="paragraph">
                    散在六合間，濛濛如沙塵。
                </div>
                
                <div class="paragraph">
                    生死了不盡，誰明此胡是仙真。
                </div>
                
                <div class="paragraph">
                    西海栽若木，東溟植扶桑。
                </div>
                
                <div class="paragraph">
                    別來幾多時，枝葉萬里長。
                </div>
                
                <div class="paragraph">
                    中國有七聖，半路頹鴻荒。
                </div>
                
                <div class="paragraph">
                    陛下應運起，龍飛入咸陽。
                </div>
                
                <div class="paragraph">
                    赤眉立盆子，白水興漢光。
                </div>
                
                <div class="paragraph">
                    叱咤四海動，洪濤爲簸揚。
                </div>
                
                <div class="paragraph">
                    舉足蹋紫微，天關自開張。
                </div>
                
                <div class="paragraph">
                    老胡感至德，東來進仙倡。
                </div>
                
                <div class="paragraph">
                    五色師子，九苞鳳凰。
                </div>
                
                <div class="paragraph">
                    是老胡雞犬，鳴舞飛帝鄉。
                </div>
                
                <div class="paragraph">
                    淋灕颯沓，進退成行。
                </div>
                
                <div class="paragraph">
                    能胡歌，獻漢酒。
                </div>
                
                <div class="paragraph">
                    跪雙膝，並兩肘。
                </div>
                
                <div class="paragraph">
                    散花指天舉素手，拜龍顏，獻聖壽。
                </div>
                
                <div class="paragraph">
                    北斗戾，南山摧。
                </div>
                
                <div class="paragraph">
                    天子九九八十一[萬]歲，長傾萬歲杯。
                </div>
                
        </div>
    </div>
</body>

</html>