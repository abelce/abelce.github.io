<!DOCTYPE html>
<html>

<head>
    <title>
        盜焚浦江龍德寺經藏與卷軸化爲玉諸公談禈論佛指真畫僞如泥中洗泥余竊不取且火之焚物無所不壞獨經卷不隨土木灰燼者理固灼然豈俟多談因戲爲一詩然不可以付寺僧也
    </title>
    <meta name="keywords" content="盜焚浦江龍德寺經藏與卷軸化爲玉諸公談禈論佛指真畫僞如泥中洗泥余竊不取且火之焚物無所不壞獨經卷不隨土木灰燼者理固灼然豈俟多談因戲爲一詩然不可以付寺僧也 -- 鄭剛中">
    <meta name="description" content="盜焚浦江龍德寺經藏與卷軸化爲玉諸公談禈論佛指真畫僞如泥中洗泥余竊不取且火之焚物無所不壞獨經卷不隨土木灰燼者理固灼然豈俟多談因戲爲一詩然不可以付寺僧也 -- 鄭剛中">
    <meta property="og:title" content="盜焚浦江龍德寺經藏與卷軸化爲玉諸公談禈論佛指真畫僞如泥中洗泥余竊不取且火之焚物無所不壞獨經卷不隨土木灰燼者理固灼然豈俟多談因戲爲一詩然不可以付寺僧也">
    <meta property="og:url" content="https://vwood.xyz/poetry/b563ae5a-538f-4c43-9d91-6b34c4f27fa5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            盜焚浦江龍德寺經藏與卷軸化爲玉諸公談禈論佛指真畫僞如泥中洗泥余竊不取且火之焚物無所不壞獨經卷不隨土木灰燼者理固灼然豈俟多談因戲爲一詩然不可以付寺僧也
        </h2>
        <div class="author"><a href="/author/6fa68b2a-29df-4d99-bd8c-0bdc9915e27f.html" title="鄭剛中" target="_blank">
                鄭剛中
            </a> (宋)
        </div>
        <div class="paragraphs">
            
                <div class="paragraph">
                    盜火阿蘭若，一燎無餘屋。
                </div>
                
                <div class="paragraph">
                    獨此龍宫書，入火變爲玉。
                </div>
                
                <div class="paragraph">
                    琤然斷甓中，幖帙猶可目。
                </div>
                
                <div class="paragraph">
                    衆謂有哲匠，秘願發心腹。
                </div>
                
                <div class="paragraph">
                    提斧入崑山，雕鐫作奇福。
                </div>
                
                <div class="paragraph">
                    不然紙墨灰，委地安可觸。
                </div>
                
                <div class="paragraph">
                    或謂刻楮者，一葉尚難速。
                </div>
                
                <div class="paragraph">
                    誰能俄頃間，就此千萬軸。
                </div>
                
                <div class="paragraph">
                    吾聞一切法，萬物皆具足。
                </div>
                
                <div class="paragraph">
                    法存形豈忘，法壞形乃覆。
                </div>
                
                <div class="paragraph">
                    彼既自斷壞，智者莫能續。
                </div>
                
                <div class="paragraph">
                    是書佛所傳，法性妙含蓄。
                </div>
                
                <div class="paragraph">
                    無盡如虚空，生滅自興伏。
                </div>
                
                <div class="paragraph">
                    貞嘗無動搖，堅固莫摧辱。
                </div>
                
                <div class="paragraph">
                    文字遂因依，清凉逼炎酷。
                </div>
                
                <div class="paragraph">
                    吾又稽儒書，如彼莊周屬。
                </div>
                
                <div class="paragraph">
                    亦謂忠信人，水火不能毒。
                </div>
                
                <div class="paragraph">
                    矧此微妙語，天人共歸宿。
                </div>
                
                <div class="paragraph">
                    豈容輕破壞，一槩隨土木。
                </div>
                
                <div class="paragraph">
                    想當妖焰燃，人驚鬼神哭。
                </div>
                
                <div class="paragraph">
                    烟消火力寒，撥灰開韞匵。
                </div>
                
                <div class="paragraph">
                    告爾緇衣流，營修愈宜篤。
                </div>
                
                <div class="paragraph">
                    當求琅玕類，刳以函其牘。
                </div>
                
                <div class="paragraph">
                    勿謂字畫泯，不可事觀讀。
                </div>
                
                <div class="paragraph">
                    目擊道猶存，况復具輪轂。
                </div>
                
        </div>
    </div>
</body>

</html>