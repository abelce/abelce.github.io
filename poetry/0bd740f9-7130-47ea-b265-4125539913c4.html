<!DOCTYPE html>
<html>

<head>
    <title>
        晝寢正酣以二十韵詩來亟爲次韵
    </title>
    <meta name="keywords" content="晝寢正酣以二十韵詩來亟爲次韵 -- 樓鑰">
    <meta name="description" content="晝寢正酣以二十韵詩來亟爲次韵 -- 樓鑰">
    <meta property="og:title" content="晝寢正酣以二十韵詩來亟爲次韵">
    <meta property="og:url" content="https://vwood.xyz/poetry/0bd740f9-7130-47ea-b265-4125539913c4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            晝寢正酣以二十韵詩來亟爲次韵
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    老氏正求知我希，吾今老矣更何之。
                </div>
                
                <div class="paragraph">
                    極知仕宦皆由命，縱有功名已過時。
                </div>
                
                <div class="paragraph">
                    覽鏡形容寧復我，還鄉交友定從誰。
                </div>
                
                <div class="paragraph">
                    慈親多幸方難老，家舅尤欣未覺衰。
                </div>
                
                <div class="paragraph">
                    教誨至今仍似舊，襟期暗合自相知。
                </div>
                
                <div class="paragraph">
                    新詩必使篇篇和，勝地還容處處隨。
                </div>
                
                <div class="paragraph">
                    晝永劇談俱喜聽，夜深清坐更忘疲。
                </div>
                
                <div class="paragraph">
                    素欽行己初無玷，願學持心不自欺。
                </div>
                
                <div class="paragraph">
                    紫橐清班叨預列，黄金橫带忝同垂。
                </div>
                
                <div class="paragraph">
                    六旬顧我猶加懶，八秩如公尚自持。
                </div>
                
                <div class="paragraph">
                    但仰三尊知共慶，孰云十拗敢輕嗤。
                </div>
                
                <div class="paragraph">
                    無情到此方爲達，省病從它不用治。
                </div>
                
                <div class="paragraph">
                    世事只將同蝶夢，人生幾得見雞皮。
                </div>
                
                <div class="paragraph">
                    觀書自適非求解，杖策徐行莫厭遲。
                </div>
                
                <div class="paragraph">
                    儉素何妨貧勝富，優游真是樂忘饑。
                </div>
                
                <div class="paragraph">
                    雖然調樂無千指，儘喜當歌有十眉。
                </div>
                
                <div class="paragraph">
                    報謁要須親自到，赴筵直以散爲期。
                </div>
                
                <div class="paragraph">
                    醉翁雅意非謀醉，棋社清歡豈爲棋。
                </div>
                
                <div class="paragraph">
                    白髮只宜甘散誕，紅塵任彼自奔馳。
                </div>
                
                <div class="paragraph">
                    安輿來往長陪侍，此意終身誓不移。
                </div>
                
        </div>
    </div>
</body>

</html>