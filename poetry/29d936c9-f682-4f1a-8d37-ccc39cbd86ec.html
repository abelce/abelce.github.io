<!DOCTYPE html>
<html>

<head>
    <title>
        寄張十二山人彪三十韻
    </title>
    <meta name="keywords" content="寄張十二山人彪三十韻 -- 杜甫">
    <meta name="description" content="寄張十二山人彪三十韻 -- 杜甫">
    <meta property="og:title" content="寄張十二山人彪三十韻">
    <meta property="og:url" content="https://vwood.xyz/poetry/29d936c9-f682-4f1a-8d37-ccc39cbd86ec.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄張十二山人彪三十韻
        </h2>
        <div class="author"><a href="/author/b7e35035-790f-44c8-9bbd-a8a3cd378003.html" title="杜甫" target="_blank">
                杜甫
            </a> (唐)
        </div>
        <div class="paragraphs">
            
                <div class="paragraph">
                    獨臥蒿陽客，三違潁水春。
                </div>
                
                <div class="paragraph">
                    艱難隨老母，慘澹向時人。
                </div>
                
                <div class="paragraph">
                    謝氏尋山屐，陶公漉酒巾。
                </div>
                
                <div class="paragraph">
                    羣兇彌宇宙，此物在風塵。
                </div>
                
                <div class="paragraph">
                    歷下辭姜被，關西得孟鄰。
                </div>
                
                <div class="paragraph">
                    早通交契密，晚接道流新。
                </div>
                
                <div class="paragraph">
                    靜者心多妙，先生藝絕倫。
                </div>
                
                <div class="paragraph">
                    草書何太苦，詩興不無神。
                </div>
                
                <div class="paragraph">
                    曹植休前輩，張芝更後身。
                </div>
                
                <div class="paragraph">
                    數篇吟可老，一字買堪貧。
                </div>
                
                <div class="paragraph">
                    將恐曾防寇，深潛託所親。
                </div>
                
                <div class="paragraph">
                    寧聞倚門夕，盡力潔飧晨。
                </div>
                
                <div class="paragraph">
                    疎嬾爲名誤，驅馳喪我真。
                </div>
                
                <div class="paragraph">
                    索居猶寂寞，相遇益悲辛。
                </div>
                
                <div class="paragraph">
                    流轉依邊徼，逢迎念席珍。
                </div>
                
                <div class="paragraph">
                    時來故舊少，亂後別離頻。
                </div>
                
                <div class="paragraph">
                    世祖修高廟，文公賞從臣。
                </div>
                
                <div class="paragraph">
                    商山猶入楚，源水不離秦。
                </div>
                
                <div class="paragraph">
                    存想青龍祕，騎行白鹿馴。
                </div>
                
                <div class="paragraph">
                    耕巖非谷口，結草即河濱。
                </div>
                
                <div class="paragraph">
                    肘後符應驗，囊中藥未陳。
                </div>
                
                <div class="paragraph">
                    旅懷殊不愜，良覿渺無因。
                </div>
                
                <div class="paragraph">
                    自古皆悲恨，浮生有屈伸。
                </div>
                
                <div class="paragraph">
                    此邦今尚武，何處且依仁。
                </div>
                
                <div class="paragraph">
                    鼓角凌天籟，關山信月輪。
                </div>
                
                <div class="paragraph">
                    官場羅鎮磧，賊火近洮岷。
                </div>
                
                <div class="paragraph">
                    蕭索論兵地，蒼茫鬬將辰。
                </div>
                
                <div class="paragraph">
                    大軍多處所，餘孽尚紛綸。
                </div>
                
                <div class="paragraph">
                    高興知籠鳥，斯文起獲麟。
                </div>
                
                <div class="paragraph">
                    窮秋正搖落，回首望松筠。
                </div>
                
        </div>
    </div>
</body>

</html>