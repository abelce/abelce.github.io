<!DOCTYPE html>
<html>

<head>
    <title>
        吳公約神道碑附詩
    </title>
    <meta name="keywords" content="吳公約神道碑附詩 -- 羅隱">
    <meta name="description" content="吳公約神道碑附詩 -- 羅隱">
    <meta property="og:title" content="吳公約神道碑附詩">
    <meta property="og:url" content="https://vwood.xyz/poetry/bab196eb-e709-4845-9d24-490b7c326d8b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            吳公約神道碑附詩
        </h2>
        <div class="author"><a href="/author/4624cd65-3359-488c-8696-e5e2e6e19ad7.html" title="羅隱" target="_blank">
                羅隱
            </a> (唐)
        </div>
        <div class="paragraphs">
            
                <div class="paragraph">
                    吳山蒼蒼，吳水泱泱。
                </div>
                
                <div class="paragraph">
                    降生英靈，爲公爲王。
                </div>
                
                <div class="paragraph">
                    以嚴師旅，以奠封疆。
                </div>
                
                <div class="paragraph">
                    派有別者，我亦鷹揚。
                </div>
                
                <div class="paragraph">
                    取直之功，捍巢之績。
                </div>
                
                <div class="paragraph">
                    雖從本軍，實展良畫。
                </div>
                
                <div class="paragraph">
                    踐歷禁旅，光揚事迹。
                </div>
                
                <div class="paragraph">
                    乃自西佳，遷於硤石。
                </div>
                
                <div class="paragraph">
                    上君東代，諸將西征，賈其餘通，資其銳兵。
                </div>
                
                <div class="paragraph">
                    稽山霧廓，京口波清。
                </div>
                
                <div class="paragraph">
                    再從貂冕，始拜冬卿。
                </div>
                
                <div class="paragraph">
                    吳會紛紜，淮[右]（石）（從雍文華校本改）奔競。
                </div>
                
                <div class="paragraph">
                    驅其涷餒，犯我疆境。
                </div>
                
                <div class="paragraph">
                    躬勵精卒，恭承上命。
                </div>
                
                <div class="paragraph">
                    雪霽松貞，風中草勁。
                </div>
                
                <div class="paragraph">
                    元戎承制，聖主酬勞。
                </div>
                
                <div class="paragraph">
                    大起名重，司元望高。
                </div>
                
                <div class="paragraph">
                    優游渥澤，出入官曹。
                </div>
                
                <div class="paragraph">
                    所謂鷄省，全資豹韜。
                </div>
                
                <div class="paragraph">
                    恭仰府城，載崇吾圉。
                </div>
                
                <div class="paragraph">
                    惟力是助，厥功以舉。
                </div>
                
                <div class="paragraph">
                    雲矗千堵，土攢萬杵。
                </div>
                
                <div class="paragraph">
                    率以資產，役以軍旅。
                </div>
                
                <div class="paragraph">
                    乃頒異寵，乃正華資。
                </div>
                
                <div class="paragraph">
                    大國綱紀，雄藩羽儀。
                </div>
                
                <div class="paragraph">
                    牀間牛鬬，杯裏蛇疑。
                </div>
                
                <div class="paragraph">
                    天胡可測，神亦難知。
                </div>
                
                <div class="paragraph">
                    有仁於時，有功於物。
                </div>
                
                <div class="paragraph">
                    一代殊勳，二品清秩。
                </div>
                
                <div class="paragraph">
                    不謂不達，何獲何失。
                </div>
                
                <div class="paragraph">
                    瑞馬神羊，金箱玉室。
                </div>
                
                <div class="paragraph">
                    （出《全唐文》卷八九七。
                </div>
                
                <div class="paragraph">
                    ）（〖1〗碑云：「君嗣子以隱鄉里之舊，請銘其墓。
                </div>
                
                <div class="paragraph">
                    而復以詩一章，文其美於道之隅。
                </div>
                
                <div class="paragraph">
                    」）。
                </div>
                
        </div>
    </div>
</body>

</html>