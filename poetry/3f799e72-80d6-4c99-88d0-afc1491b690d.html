<!DOCTYPE html>
<html>

<head>
    <title>
        寄謝夾谷書隠先生四十四韻
    </title>
    <meta name="keywords" content="寄謝夾谷書隠先生四十四韻 -- 何夢桂">
    <meta name="description" content="寄謝夾谷書隠先生四十四韻 -- 何夢桂">
    <meta property="og:title" content="寄謝夾谷書隠先生四十四韻">
    <meta property="og:url" content="https://vwood.xyz/poetry/3f799e72-80d6-4c99-88d0-afc1491b690d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄謝夾谷書隠先生四十四韻
        </h2>
        <div class="author"><a href="/author/22226675-605c-4630-9d37-17bb2103bb5b.html" title="何夢桂" target="_blank">
                何夢桂
            </a> (宋)
        </div>
        <div class="paragraphs">
            
                <div class="paragraph">
                    粵從太極分，大塊溟涬洩。
                </div>
                
                <div class="paragraph">
                    人生於其間，三才位成列。
                </div>
                
                <div class="paragraph">
                    人極苟不立，清寧將竭裂。
                </div>
                
                <div class="paragraph">
                    厥初始斷鰲，萬古功卓絕。
                </div>
                
                <div class="paragraph">
                    誰觸不周山，地摧天柱折。
                </div>
                
                <div class="paragraph">
                    媧皇不煉石，方圓成陷缺。
                </div>
                
                <div class="paragraph">
                    九載困懷襄，東柱至西碣。
                </div>
                
                <div class="paragraph">
                    乘載微司空，斯民化魚鱉。
                </div>
                
                <div class="paragraph">
                    上下三千年，世變幾更迭。
                </div>
                
                <div class="paragraph">
                    誰與持風輪，不至人類滅。
                </div>
                
                <div class="paragraph">
                    魯廟祠太牢，漢庭定綿蕝。
                </div>
                
                <div class="paragraph">
                    澤國訪羊裘，東都樹名節。
                </div>
                
                <div class="paragraph">
                    斯道無存亡，惟人善顯設。
                </div>
                
                <div class="paragraph">
                    先後雖殊途，彼此有同轍。
                </div>
                
                <div class="paragraph">
                    山冢摧且傾，川流沸將竭。
                </div>
                
                <div class="paragraph">
                    托身止徬徨，勞心苦忡惙。
                </div>
                
                <div class="paragraph">
                    時無武城偃，誰知堂下蔑。
                </div>
                
                <div class="paragraph">
                    吏來方叫囂，我行方蹩躠。
                </div>
                
                <div class="paragraph">
                    賓主成寇讎，樽俎化縲絏。
                </div>
                
                <div class="paragraph">
                    楚市愧受鉗，山東羞折頞。
                </div>
                
                <div class="paragraph">
                    無處籲旻天，甘心死岩穴。
                </div>
                
                <div class="paragraph">
                    維北有星躔，煌煌西柄揭。
                </div>
                
                <div class="paragraph">
                    皇帝哀不辜，分符理司臬。
                </div>
                
                <div class="paragraph">
                    令出風霆行，章分雲漢抉。
                </div>
                
                <div class="paragraph">
                    垂光燭幽壤，萬里悉昭晰。
                </div>
                
                <div class="paragraph">
                    汲綆出深淵，千仞藉提挈。
                </div>
                
                <div class="paragraph">
                    自顧此身微，天地一甕蠛。
                </div>
                
                <div class="paragraph">
                    自笑往事非，古今一劍吷。
                </div>
                
                <div class="paragraph">
                    鳥卵來儀羽，駿骨致汗血。
                </div>
                
                <div class="paragraph">
                    犁然心自孚，難以口騰說。
                </div>
                
                <div class="paragraph">
                    衣冠出藻色，詩書響木舌。
                </div>
                
                <div class="paragraph">
                    從此公道開，起我庶士揭。
                </div>
                
                <div class="paragraph">
                    不圖老轅申，復見人稷卨。
                </div>
                
                <div class="paragraph">
                    蒼生在巔崖，寄命方杌隉。
                </div>
                
                <div class="paragraph">
                    山下豺狼多，况復晝噬囓。
                </div>
                
                <div class="paragraph">
                    皇皇倘無歸，惸惸靡遺孑。
                </div>
                
                <div class="paragraph">
                    四海望公來，久旱望霓切。
                </div>
                
                <div class="paragraph">
                    惟有此西人，謂私我西浙。
                </div>
                
                <div class="paragraph">
                    永言誓澄清，且爲沃焦熱。
                </div>
                
                <div class="paragraph">
                    次第雨八荒，寧久民望觖。
                </div>
                
                <div class="paragraph">
                    嚴瀨有男子，苦心頭半雪。
                </div>
                
                <div class="paragraph">
                    受恩口難言，寤歎惟契契。
                </div>
                
                <div class="paragraph">
                    延佇羌思君，解佩願遺玦。
                </div>
                
                <div class="paragraph">
                    遺玦不可得，采芳聊薄擷。
                </div>
                
        </div>
    </div>
</body>

</html>