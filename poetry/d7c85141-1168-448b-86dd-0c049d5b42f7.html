<!DOCTYPE html>
<html>

<head>
    <title>
        德相所示論書聊復戯酬
    </title>
    <meta name="keywords" content="德相所示論書聊復戯酬 -- 沈遼">
    <meta name="description" content="德相所示論書聊復戯酬 -- 沈遼">
    <meta property="og:title" content="德相所示論書聊復戯酬">
    <meta property="og:url" content="https://vwood.xyz/poetry/d7c85141-1168-448b-86dd-0c049d5b42f7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            德相所示論書聊復戯酬
        </h2>
        <div class="author"><a href="/author/b0a0f12b-d259-426a-8f33-be9e36d1bb98.html" title="沈遼" target="_blank">
                沈遼
            </a> (宋)
        </div>
        <div class="paragraphs">
            
                <div class="paragraph">
                    野舍老餘生，雅尚今已愜。
                </div>
                
                <div class="paragraph">
                    不逃世憂患，餘事寄巾蹀。
                </div>
                
                <div class="paragraph">
                    行尋青山轉，坐對青山疊。
                </div>
                
                <div class="paragraph">
                    欲随白雲去，儻與幽人接。
                </div>
                
                <div class="paragraph">
                    盤桓太清洞，悵望長江艓。
                </div>
                
                <div class="paragraph">
                    昔時古錦嚢，今還白羽箑。
                </div>
                
                <div class="paragraph">
                    不復叔夜煆，真得孫登攝。
                </div>
                
                <div class="paragraph">
                    九華一枯藜，青溪一孤楫。
                </div>
                
                <div class="paragraph">
                    得喪苟自達，死生安足惵。
                </div>
                
                <div class="paragraph">
                    朱顔久不駐，白髪何爲鑷。
                </div>
                
                <div class="paragraph">
                    羣物自流轉，吾生寄天燮。
                </div>
                
                <div class="paragraph">
                    德相屡相過，老夫寧足躡。
                </div>
                
                <div class="paragraph">
                    由來廢井水，不如長劍鋏。
                </div>
                
                <div class="paragraph">
                    往往論書法，軒軒兩目睫。
                </div>
                
                <div class="paragraph">
                    中郎石經在，元常表軍捷。
                </div>
                
                <div class="paragraph">
                    漢魏多傳人，至宋有遺帖。
                </div>
                
                <div class="paragraph">
                    唐室初最盛，漸衰自中葉。
                </div>
                
                <div class="paragraph">
                    歐虞緬誰嗣，顔桞何足躐。
                </div>
                
                <div class="paragraph">
                    篆籕昔難工，草聖誰敢輙。
                </div>
                
                <div class="paragraph">
                    巨山作散隸，雄古掀龍鬛。
                </div>
                
                <div class="paragraph">
                    貞觀喜飛白，凌厲騰春蝶。
                </div>
                
                <div class="paragraph">
                    豈特豁神觀，直可祛鬼魘。
                </div>
                
                <div class="paragraph">
                    古人有所寓，天性難必協。
                </div>
                
                <div class="paragraph">
                    所志有小大，其材有勇怯。
                </div>
                
                <div class="paragraph">
                    或憚懦文雅，或軒昂豪俠。
                </div>
                
                <div class="paragraph">
                    或轉戰鞍馬，或驅馳弋獵。
                </div>
                
                <div class="paragraph">
                    或發於止諫，或得於訟牒。
                </div>
                
                <div class="paragraph">
                    或奮奪床陛，或造成械槢。
                </div>
                
                <div class="paragraph">
                    或爲神所追，或自執所劫。
                </div>
                
                <div class="paragraph">
                    或醉以賈禍，或詐以行諜。
                </div>
                
                <div class="paragraph">
                    或習於娛樂，或勞於呿嗋。
                </div>
                
                <div class="paragraph">
                    有燦如文錦，有勁如金梜。
                </div>
                
                <div class="paragraph">
                    有倚如戈鋒，有點如山嶪。
                </div>
                
                <div class="paragraph">
                    有駛或如波，有媚或如靨。
                </div>
                
                <div class="paragraph">
                    或騰如煙霏，或落如鳥跕。
                </div>
                
                <div class="paragraph">
                    淵妙欲飛動，拙惡愧偏擪。
                </div>
                
                <div class="paragraph">
                    當寢或不寐，當晝亦忘饁。
                </div>
                
                <div class="paragraph">
                    有譽終甚微，或毁則羣囁。
                </div>
                
                <div class="paragraph">
                    爲功有不至，考古安能厭。
                </div>
                
                <div class="paragraph">
                    十年幸能就，萬金毫豈浥。
                </div>
                
                <div class="paragraph">
                    金玉敷卷軸，龍蛇閟箱笈。
                </div>
                
                <div class="paragraph">
                    是惟小夫技，寧當丈夫業。
                </div>
                
                <div class="paragraph">
                    譬如論唐虞，何曾道郇葉。
                </div>
                
                <div class="paragraph">
                    如君負髙識，於此何足挾。
                </div>
                
                <div class="paragraph">
                    一戰雖未霸，遐心豈即怗。
                </div>
                
                <div class="paragraph">
                    朝廷方洽熙，四夷皆遠懾。
                </div>
                
                <div class="paragraph">
                    坐復洮河地，直擣幽燕脇。
                </div>
                
                <div class="paragraph">
                    朝夕奏奇功，羣儒争鼓篋。
                </div>
                
                <div class="paragraph">
                    太平任文治，戰血何煩喋。
                </div>
                
                <div class="paragraph">
                    道德以爲宇，威武以爲堞。
                </div>
                
                <div class="paragraph">
                    豈比叔孫生，雜用隨何頰。
                </div>
                
                <div class="paragraph">
                    吾衰何可道，不死同原涉。
                </div>
                
        </div>
    </div>
</body>

</html>