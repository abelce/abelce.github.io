<!DOCTYPE html>
<html>

<head>
    <title>
        式賢和杜夔府百韻過余秋崖下大篇舂容筆力遒勁于其歸也聊復效顰
    </title>
    <meta name="keywords" content="式賢和杜夔府百韻過余秋崖下大篇舂容筆力遒勁于其歸也聊復效顰 -- 方岳">
    <meta name="description" content="式賢和杜夔府百韻過余秋崖下大篇舂容筆力遒勁于其歸也聊復效顰 -- 方岳">
    <meta property="og:title" content="式賢和杜夔府百韻過余秋崖下大篇舂容筆力遒勁于其歸也聊復效顰">
    <meta property="og:url" content="https://vwood.xyz/poetry/80207b18-7df4-4cfe-a7de-79e81fa4c5fc.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            式賢和杜夔府百韻過余秋崖下大篇舂容筆力遒勁于其歸也聊復效顰
        </h2>
        <div class="author"><a href="/author/0bc2262c-0926-4522-ab59-46aa802f9294.html" title="方岳" target="_blank">
                方岳
            </a> (宋)
        </div>
        <div class="paragraphs">
            
                <div class="paragraph">
                    林壑黄昏外，衡門紫翠邊。
                </div>
                
                <div class="paragraph">
                    火耕今已老，雲卧幾何年。
                </div>
                
                <div class="paragraph">
                    棋斂將殘局，篙回興盡船。
                </div>
                
                <div class="paragraph">
                    畫麟真已矣，騎犢適悠然。
                </div>
                
                <div class="paragraph">
                    野性難拘束，時情易變遷。
                </div>
                
                <div class="paragraph">
                    獨携青玉杖，自拾錦囊篇。
                </div>
                
                <div class="paragraph">
                    磊塊心逾小，崎嶇智未圓。
                </div>
                
                <div class="paragraph">
                    別營三徑草，規作一壺天。
                </div>
                
                <div class="paragraph">
                    紙帳嵐霏重，崖花雨滴偏。
                </div>
                
                <div class="paragraph">
                    到頭新歲月，行脚舊山川。
                </div>
                
                <div class="paragraph">
                    鶴冷通房宿，猿愁隔樹懸。
                </div>
                
                <div class="paragraph">
                    菊餐金顥露，蘚當水衡錢。
                </div>
                
                <div class="paragraph">
                    儘懶從吾睡，雖窮不受憐。
                </div>
                
                <div class="paragraph">
                    半生資馬磨，三嘆向龍泉。
                </div>
                
                <div class="paragraph">
                    霜檻千林瘦，春燈四壁穿。
                </div>
                
                <div class="paragraph">
                    陰霾知病骨，寒意入詩肩。
                </div>
                
                <div class="paragraph">
                    竹母誰分種，茶僧略具員。
                </div>
                
                <div class="paragraph">
                    對山徐自遣，與世久無緣。
                </div>
                
                <div class="paragraph">
                    風月於人厚，雲霄不爾便。
                </div>
                
                <div class="paragraph">
                    接筩通暗溜，洗硯試輕烟。
                </div>
                
                <div class="paragraph">
                    未暇思身後，何如了目前。
                </div>
                
                <div class="paragraph">
                    閒爲真富貴，健是小神仙。
                </div>
                
                <div class="paragraph">
                    夜磬番僧講，秋帆賈客傳。
                </div>
                
                <div class="paragraph">
                    遠遊天漠漠，危誦水湲湲。
                </div>
                
                <div class="paragraph">
                    墾隴時同喫，分溪手自煎。
                </div>
                
                <div class="paragraph">
                    山厨尊土菌，石鼎鄙葷羶。
                </div>
                
                <div class="paragraph">
                    愛此窗三尺，寬于室九筵。
                </div>
                
                <div class="paragraph">
                    忽驚南牧馬，吹過逆風鸇。
                </div>
                
                <div class="paragraph">
                    聖日清如許，妖星竟不悛。
                </div>
                
                <div class="paragraph">
                    閭閻飛羽檄，江漢足矛鋋。
                </div>
                
                <div class="paragraph">
                    哀痛絲綸詔，英雄將相權。
                </div>
                
                <div class="paragraph">
                    旄頭森似彗，駿骨詎如攣。
                </div>
                
                <div class="paragraph">
                    朋黨相仍斥，誅求一切蠲。
                </div>
                
                <div class="paragraph">
                    中庸方謹獨，無逸不畋。
                </div>
                
                <div class="paragraph">
                    天意憂勤甚，人知性命全。
                </div>
                
                <div class="paragraph">
                    掄材虞稷契，邁德漢文宣。
                </div>
                
                <div class="paragraph">
                    定亂連三箭，扶顛在一賢。
                </div>
                
                <div class="paragraph">
                    戍兵增竈萬，侍女出宮千。
                </div>
                
                <div class="paragraph">
                    置柵從人欲，開榛自我先。
                </div>
                
                <div class="paragraph">
                    民勞魚潑剌，版築騎蹁躚。
                </div>
                
                <div class="paragraph">
                    傅野親持鍤，虞琴幸改絃。
                </div>
                
                <div class="paragraph">
                    經營聯砦壁，形勝借蹄筌。
                </div>
                
                <div class="paragraph">
                    有備曾微此，無謀莫甚焉。
                </div>
                
                <div class="paragraph">
                    貉緣熊道誤，驥或蟻封還。
                </div>
                
                <div class="paragraph">
                    急務歌常武，清談絕又玄。
                </div>
                
                <div class="paragraph">
                    腐紅銷鎧甲，穉綠失桑田。
                </div>
                
                <div class="paragraph">
                    老子今元亮，何人昔魯連。
                </div>
                
                <div class="paragraph">
                    三邊今按甲，一飯許烹鮮。
                </div>
                
                <div class="paragraph">
                    鄂渚骸平壘，荆州指掬舷。
                </div>
                
                <div class="paragraph">
                    竟孤明月約，難染碧雲牋。
                </div>
                
                <div class="paragraph">
                    稍喜妖氛退，重爲逸興牽。
                </div>
                
                <div class="paragraph">
                    幽人甘寂寞，佳客慰迍邅。
                </div>
                
                <div class="paragraph">
                    松桂深培養，詩書肯廢捐。
                </div>
                
                <div class="paragraph">
                    披胸呈突兀，迸齒落清漣。
                </div>
                
                <div class="paragraph">
                    巨跡宜瞻華，靈源盍導瀍。
                </div>
                
                <div class="paragraph">
                    孰能當北面，何事過東阡。
                </div>
                
                <div class="paragraph">
                    英妙奔前轍，吾衰懶後鞭。
                </div>
                
                <div class="paragraph">
                    一言開蠖濩，千里對嬋娟。
                </div>
                
                <div class="paragraph">
                    莫作沾泥絮，端如蛻殻蟬。
                </div>
                
                <div class="paragraph">
                    江湖情浩蕩，風雪語連綿。
                </div>
                
                <div class="paragraph">
                    雋永纔殘藁，奇溫只破氈。
                </div>
                
                <div class="paragraph">
                    水聲湘浦瑟，梅片壽陽鈿。
                </div>
                
                <div class="paragraph">
                    尚覺山如畫，何堪筆似椽。
                </div>
                
                <div class="paragraph">
                    交遊分半席，談笑俯層巔。
                </div>
                
                <div class="paragraph">
                    共指辭章病，寧無寶劑痊。
                </div>
                
                <div class="paragraph">
                    性根如有棘，業語漫生蓮。
                </div>
                
                <div class="paragraph">
                    到海江千折，撐空石一拳。
                </div>
                
                <div class="paragraph">
                    氄毛卑燕雀，鬐鬛奮鯨鱣。
                </div>
                
                <div class="paragraph">
                    龜玉毋須藉，龍駒不用韉。
                </div>
                
                <div class="paragraph">
                    文心聊爾爾，道脈始涓涓。
                </div>
                
                <div class="paragraph">
                    霽月行濂水，春風入孔壖。
                </div>
                
                <div class="paragraph">
                    訓言今具在，文字肯相纏。
                </div>
                
                <div class="paragraph">
                    鵰老秋方擊，魚鰥夜不眠。
                </div>
                
                <div class="paragraph">
                    麥維經歲茂，穀亦得霜堅。
                </div>
                
                <div class="paragraph">
                    我輩寧迂闊，人皆鬭小妍。
                </div>
                
                <div class="paragraph">
                    幾多花藹藹，輕薄蝶翩翩。
                </div>
                
                <div class="paragraph">
                    垂世何關此，留情盍審旃。
                </div>
                
                <div class="paragraph">
                    書林窺秘寶，典冊上台躔。
                </div>
                
                <div class="paragraph">
                    餘事輕王粲，微名老鄭虔。
                </div>
                
                <div class="paragraph">
                    六經皆鼓吹，萬象盡鎔甄。
                </div>
                
                <div class="paragraph">
                    不爾鸞膠續，空令兔穎駢。
                </div>
                
                <div class="paragraph">
                    曉行溫草卷，夜讀絕韋編。
                </div>
                
                <div class="paragraph">
                    文會吾何有，詩盟詎敢專。
                </div>
                
                <div class="paragraph">
                    駑材諳舊路，驚羽落虛弦。
                </div>
                
                <div class="paragraph">
                    雖乏三年艾，猶能一指禪。
                </div>
                
                <div class="paragraph">
                    意存圖自省，言到亦忘詮。
                </div>
                
                <div class="paragraph">
                    但使我爲我，不幾燕伐燕。
                </div>
                
                <div class="paragraph">
                    蟲魚真瑣碎，鴻鵠要孤鶱。
                </div>
                
                <div class="paragraph">
                    國步今寧謐，鄉情頼款延。
                </div>
                
                <div class="paragraph">
                    地鑪煨熟火，野飯壓饑涎。
                </div>
                
                <div class="paragraph">
                    已掃秋風榻，其如雨夜鵑。
                </div>
                
                <div class="paragraph">
                    淄澠工濫載，管鮑闕周旋。
                </div>
                
                <div class="paragraph">
                    大雅推鄒魯，長年問偓佺。
                </div>
                
                <div class="paragraph">
                    極知荷塢陋，漸慨芰裳褰。
                </div>
                
                <div class="paragraph">
                    苹聚呦呦鹿，滄連跕跕鳶。
                </div>
                
                <div class="paragraph">
                    襟期將子共，禮數莫吾愆。
                </div>
                
                <div class="paragraph">
                    上聖天同大，中興石可鎸。
                </div>
                
                <div class="paragraph">
                    廟廊春郁穆，岩穴草葱芊。
                </div>
                
                <div class="paragraph">
                    人好鳥還好，身孱氣不孱。
                </div>
                
                <div class="paragraph">
                    興來頻寫寄，一一尚能銓。
                </div>
                
        </div>
    </div>
</body>

</html>