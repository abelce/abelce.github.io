<!DOCTYPE html>
<html>

<head>
    <title>
        遊土山示蔡天啟秘校
    </title>
    <meta name="keywords" content="遊土山示蔡天啟秘校 -- 王安石">
    <meta name="description" content="遊土山示蔡天啟秘校 -- 王安石">
    <meta property="og:title" content="遊土山示蔡天啟秘校">
    <meta property="og:url" content="https://vwood.xyz/poetry/9fbd88f7-4790-41a1-84a8-df347eea04aa.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遊土山示蔡天啟秘校
        </h2>
        <div class="author"><a href="/author/ac66266a-fbbe-49d4-ae4a-cee74e2b54d0.html" title="王安石" target="_blank">
                王安石
            </a> (宋)
        </div>
        <div class="paragraphs">
            
                <div class="paragraph">
                    定林瞰土山，近乃在眉睫。
                </div>
                
                <div class="paragraph">
                    誰謂秦淮廣，正可藏一艓。
                </div>
                
                <div class="paragraph">
                    朝予欲獨往，扶憊强登涉。
                </div>
                
                <div class="paragraph">
                    蔡侯聞之喜，喜色見兩頰。
                </div>
                
                <div class="paragraph">
                    呼鞍追我馬，亦以兩黥挾。
                </div>
                
                <div class="paragraph">
                    斂書付衣囊，裹飯隨藥笈。
                </div>
                
                <div class="paragraph">
                    翛翛阿蘭若，土木老山脅。
                </div>
                
                <div class="paragraph">
                    鼓鍾卧空曠，簨簴雕捷業。
                </div>
                
                <div class="paragraph">
                    升堂廓無主，考擊誰敢輒。
                </div>
                
                <div class="paragraph">
                    坡陀謝公冢，藏槨久穿劫。
                </div>
                
                <div class="paragraph">
                    百金買酒地，野老今行饁。
                </div>
                
                <div class="paragraph">
                    緬懷起東山，勝踐比稠疊。
                </div>
                
                <div class="paragraph">
                    於時國累卵，楚夏血常喋。
                </div>
                
                <div class="paragraph">
                    外實備艱梗，中仍費調燮。
                </div>
                
                <div class="paragraph">
                    公能覺如夢，自喻一蝴蝶。
                </div>
                
                <div class="paragraph">
                    桓溫適自斃，苻堅方天厭。
                </div>
                
                <div class="paragraph">
                    且可緩九錫，寧當快一捷。
                </div>
                
                <div class="paragraph">
                    彼哉斗筲人，得喪易矜怯。
                </div>
                
                <div class="paragraph">
                    妄言屐齒折，吾欲刊史牒。
                </div>
                
                <div class="paragraph">
                    傷心新城埭，歸意終難愜。
                </div>
                
                <div class="paragraph">
                    漂摇五城舟，尚想浮河檝。
                </div>
                
                <div class="paragraph">
                    千秋隴東月，長照西州堞。
                </div>
                
                <div class="paragraph">
                    豈無華屋處，亦捉蒲葵箑。
                </div>
                
                <div class="paragraph">
                    碎金諒可惜，零落隨秋葉。
                </div>
                
                <div class="paragraph">
                    好事所傳玩，空殘法書帖。
                </div>
                
                <div class="paragraph">
                    清談眇不嗣，陳迹怳如接。
                </div>
                
                <div class="paragraph">
                    東陽故侯孫，少小同鼓篋。
                </div>
                
                <div class="paragraph">
                    一官初嶺海，仰視飛鳶跕。
                </div>
                
                <div class="paragraph">
                    窮歸放款段，高卧停遠蹀。
                </div>
                
                <div class="paragraph">
                    牽襟肘即見，著帽耳纔擪。
                </div>
                
                <div class="paragraph">
                    數椽危敗屋，爲我炊陳浥。
                </div>
                
                <div class="paragraph">
                    雖無膏污鼎，尚有羹濡筴。
                </div>
                
                <div class="paragraph">
                    縱言及平生，相視開笑靨。
                </div>
                
                <div class="paragraph">
                    邯鄲枕上事，且飲且田獵。
                </div>
                
                <div class="paragraph">
                    或昏眠委翳，或妄走超躐。
                </div>
                
                <div class="paragraph">
                    或叫號而寤，或哭泣而魘。
                </div>
                
                <div class="paragraph">
                    幸哉同聖時，田里老安帖。
                </div>
                
                <div class="paragraph">
                    易牛以寶劍，擊壤勝彈鋏。
                </div>
                
                <div class="paragraph">
                    追憐衰晉末，此土方岌業。
                </div>
                
                <div class="paragraph">
                    强偷須臾樂，撫事終愁惵。
                </div>
                
                <div class="paragraph">
                    予雖天戮民，有械無接摺。
                </div>
                
                <div class="paragraph">
                    翁今貧而靜，內熱非復葉。
                </div>
                
                <div class="paragraph">
                    予衰極今歲，儻與雞夢協。
                </div>
                
                <div class="paragraph">
                    委蛻亦何恨，吾兒已長鬣。
                </div>
                
                <div class="paragraph">
                    翁雖齒長我，未見白可鑷。
                </div>
                
                <div class="paragraph">
                    祝翁尚難老，生理歸善攝。
                </div>
                
                <div class="paragraph">
                    久留畏年少，譏我兩呫囁。
                </div>
                
                <div class="paragraph">
                    束火扶路還，宵明狐兔懾。
                </div>
                
                <div class="paragraph">
                    蔡侯雄俊士，心憭形亦諜。
                </div>
                
                <div class="paragraph">
                    異時能飛鞚，快若五陵俠。
                </div>
                
                <div class="paragraph">
                    胡爲阡陌間，踠足僅相躡。
                </div>
                
                <div class="paragraph">
                    諒欲交轡語，呿予不能嗋。
                </div>
                
        </div>
    </div>
</body>

</html>