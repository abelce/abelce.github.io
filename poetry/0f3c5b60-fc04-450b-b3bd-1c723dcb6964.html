<!DOCTYPE html>
<html>

<head>
    <title>
        慶曆聖德頌
    </title>
    <meta name="keywords" content="慶曆聖德頌 -- 石介">
    <meta name="description" content="慶曆聖德頌 -- 石介">
    <meta property="og:title" content="慶曆聖德頌">
    <meta property="og:url" content="https://vwood.xyz/poetry/0f3c5b60-fc04-450b-b3bd-1c723dcb6964.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            慶曆聖德頌
        </h2>
        <div class="author"><a href="/author/37834b2d-5409-44b5-bb01-a8913d239403.html" title="石介" target="_blank">
                石介
            </a> (宋)
        </div>
        <div class="paragraphs">
            
                <div class="paragraph">
                    於維慶曆，三年三月。
                </div>
                
                <div class="paragraph">
                    皇帝龍興，徐出闈闥。
                </div>
                
                <div class="paragraph">
                    晨坐太極，晝開閶闔。
                </div>
                
                <div class="paragraph">
                    躬攬英賢，手鋤姦枿。
                </div>
                
                <div class="paragraph">
                    大聲渢渢，震摇六合。
                </div>
                
                <div class="paragraph">
                    如乾之動，如雷之發。
                </div>
                
                <div class="paragraph">
                    昆蟲蹢躅，妖怪藏滅。
                </div>
                
                <div class="paragraph">
                    同明道初，天地嘉吉。
                </div>
                
                <div class="paragraph">
                    初聞皇帝，慼然言曰。
                </div>
                
                <div class="paragraph">
                    予父予祖，付予大業。
                </div>
                
                <div class="paragraph">
                    予恐失墜，實頼輔弼。
                </div>
                
                <div class="paragraph">
                    汝得象殊，重慎徽密。
                </div>
                
                <div class="paragraph">
                    君相予久，予嘉君伐。
                </div>
                
                <div class="paragraph">
                    君仍相予，笙鏞斯協。
                </div>
                
                <div class="paragraph">
                    昌朝儒者，學問該洽。
                </div>
                
                <div class="paragraph">
                    與予論政，傅以經術。
                </div>
                
                <div class="paragraph">
                    汝貳二相，庶績咸秩。
                </div>
                
                <div class="paragraph">
                    惟汝仲淹，汝誠予察。
                </div>
                
                <div class="paragraph">
                    太后乘勢，湯沸火熱。
                </div>
                
                <div class="paragraph">
                    汝時小臣，危言嶪嶪。
                </div>
                
                <div class="paragraph">
                    爲予司諫，正予門闑。
                </div>
                
                <div class="paragraph">
                    爲予京兆，堲予讒說。
                </div>
                
                <div class="paragraph">
                    賊叛于夏，爲予式遏。
                </div>
                
                <div class="paragraph">
                    六月酷日，大冬積雪。
                </div>
                
                <div class="paragraph">
                    汝暑汝寒，同於士卒。
                </div>
                
                <div class="paragraph">
                    予聞辛酸，汝不告乏。
                </div>
                
                <div class="paragraph">
                    予晚得弼，予心弼悅。
                </div>
                
                <div class="paragraph">
                    弼每見予，無有私謁。
                </div>
                
                <div class="paragraph">
                    以道輔予，弼言深切。
                </div>
                
                <div class="paragraph">
                    予不堯舜，弼自笞罰。
                </div>
                
                <div class="paragraph">
                    諫官一年，奏疏滿篋。
                </div>
                
                <div class="paragraph">
                    侍從周歲，忠力盡竭。
                </div>
                
                <div class="paragraph">
                    契丹亡義，檮杌饕餮。
                </div>
                
                <div class="paragraph">
                    敢侮大國，其辭慢悖。
                </div>
                
                <div class="paragraph">
                    弼將予命，不畏不懾。
                </div>
                
                <div class="paragraph">
                    卒復舊好，民得食褐。
                </div>
                
                <div class="paragraph">
                    沙磧萬里，死生一節。
                </div>
                
                <div class="paragraph">
                    視弼之膚，霜剝風裂。
                </div>
                
                <div class="paragraph">
                    觀弼之心，鍊金鍛鐵。
                </div>
                
                <div class="paragraph">
                    寵名大官，以酬勞渴。
                </div>
                
                <div class="paragraph">
                    弼辭不受，其志莫奪。
                </div>
                
                <div class="paragraph">
                    惟仲淹弼，一夔一契。
                </div>
                
                <div class="paragraph">
                    天實賚予，予其敢忽。
                </div>
                
                <div class="paragraph">
                    並來弼予，民無瘥札。
                </div>
                
                <div class="paragraph">
                    曰衍汝來，汝予黄髮。
                </div>
                
                <div class="paragraph">
                    事予二紀，毛禿齒豁。
                </div>
                
                <div class="paragraph">
                    心如一兮，率履弗越。
                </div>
                
                <div class="paragraph">
                    遂長樞府，兵政毋蹶。
                </div>
                
                <div class="paragraph">
                    予早識琦，琦有奇骨。
                </div>
                
                <div class="paragraph">
                    其器魁櫑，豈視扂楔。
                </div>
                
                <div class="paragraph">
                    其人渾樸，不施剞劂。
                </div>
                
                <div class="paragraph">
                    可屬大事，敦厚如勃。
                </div>
                
                <div class="paragraph">
                    琦汝副衍，知人予哲。
                </div>
                
                <div class="paragraph">
                    惟脩惟靖，立朝巘巘。
                </div>
                
                <div class="paragraph">
                    言論磥砢，忠誠特達。
                </div>
                
                <div class="paragraph">
                    祿微身賤，其志不怯。
                </div>
                
                <div class="paragraph">
                    嘗詆大臣，亟遭貶黜。
                </div>
                
                <div class="paragraph">
                    萬里歸來，剛氣不折。
                </div>
                
                <div class="paragraph">
                    屢進直言，以補予闕。
                </div>
                
                <div class="paragraph">
                    素相之後，含忠履潔。
                </div>
                
                <div class="paragraph">
                    昔爲御史，幾叩予榻。
                </div>
                
                <div class="paragraph">
                    至今諫疏，在予箱匣。
                </div>
                
                <div class="paragraph">
                    襄雖小臣，名聞予徹。
                </div>
                
                <div class="paragraph">
                    亦嘗獻言，箴予之失。
                </div>
                
                <div class="paragraph">
                    剛守粹慤，與脩儔匹。
                </div>
                
                <div class="paragraph">
                    並爲諫官，正色在列。
                </div>
                
                <div class="paragraph">
                    予過汝言，無鉗汝舌。
                </div>
                
                <div class="paragraph">
                    皇帝明聖，忠邪辨別。
                </div>
                
                <div class="paragraph">
                    舉擢俊良，掃除妖魃。
                </div>
                
                <div class="paragraph">
                    衆賢之進，如茅斯拔。
                </div>
                
                <div class="paragraph">
                    大奸之去，如距斯脫。
                </div>
                
                <div class="paragraph">
                    上倚輔弼，司予調燮。
                </div>
                
                <div class="paragraph">
                    下頼諫諍，維予紀法。
                </div>
                
                <div class="paragraph">
                    左右正人，無有邪孽。
                </div>
                
                <div class="paragraph">
                    予望太平，日不逾浹。
                </div>
                
                <div class="paragraph">
                    皇帝嗣位，二十二年。
                </div>
                
                <div class="paragraph">
                    神武不殺，其默如淵。
                </div>
                
                <div class="paragraph">
                    聖人不測，其動如天。
                </div>
                
                <div class="paragraph">
                    賞罰在予，不失其權。
                </div>
                
                <div class="paragraph">
                    恭己南面，退姦進賢。
                </div>
                
                <div class="paragraph">
                    知賢不易，非明不得。
                </div>
                
                <div class="paragraph">
                    去邪惟難，惟斷乃克。
                </div>
                
                <div class="paragraph">
                    明則不貳，斷則不惑。
                </div>
                
                <div class="paragraph">
                    既明且斷，惟皇之德。
                </div>
                
                <div class="paragraph">
                    羣下踧踖，重足屏息。
                </div>
                
                <div class="paragraph">
                    交相告語，曰惟正直。
                </div>
                
                <div class="paragraph">
                    毋作側僻，皇帝汝殛。
                </div>
                
                <div class="paragraph">
                    諸侯危慄，墜玉失舄。
                </div>
                
                <div class="paragraph">
                    交相告語，皇帝神明。
                </div>
                
                <div class="paragraph">
                    四時朝覲，謹脩臣職。
                </div>
                
                <div class="paragraph">
                    四夷走馬，墜鐙遺策。
                </div>
                
                <div class="paragraph">
                    交相告語，皇帝神武。
                </div>
                
                <div class="paragraph">
                    解兵脩貢，永爲屬國。
                </div>
                
                <div class="paragraph">
                    皇帝一舉，羣臣懾焉。
                </div>
                
                <div class="paragraph">
                    諸侯畏焉，四夷服焉。
                </div>
                
                <div class="paragraph">
                    臣願陛下，壽萬千年。
                </div>
                
        </div>
    </div>
</body>

</html>