<!DOCTYPE html>
<html>

<head>
    <title>
        和荅詩十首 和大觜烏
    </title>
    <meta name="keywords" content="和荅詩十首 和大觜烏 -- 白居易">
    <meta name="description" content="和荅詩十首 和大觜烏 -- 白居易">
    <meta property="og:title" content="和荅詩十首 和大觜烏">
    <meta property="og:url" content="https://vwood.xyz/poetry/63016502-5762-4e97-a671-0e5203454f7f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和荅詩十首 和大觜烏
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    烏者種有二，名同性不同。
                </div>
                
                <div class="paragraph">
                    觜小者慈孝，觜大者貪庸。
                </div>
                
                <div class="paragraph">
                    觜大命又長，生來十餘冬。
                </div>
                
                <div class="paragraph">
                    物老顏色變，頭毛白茸茸。
                </div>
                
                <div class="paragraph">
                    飛來庭樹上，初但驚兒童。
                </div>
                
                <div class="paragraph">
                    老巫生奸計，與烏意潛通。
                </div>
                
                <div class="paragraph">
                    云此非凡鳥，遙見起敬恭。
                </div>
                
                <div class="paragraph">
                    千歲乃一出，喜賀主人翁。
                </div>
                
                <div class="paragraph">
                    祥瑞來白日，神聖占知風。
                </div>
                
                <div class="paragraph">
                    陰作北斗使，能爲人吉凶。
                </div>
                
                <div class="paragraph">
                    此烏所止家，家產日夜豐。
                </div>
                
                <div class="paragraph">
                    上以致壽考，下可宜田農。
                </div>
                
                <div class="paragraph">
                    主人富家子，身老心童蒙。
                </div>
                
                <div class="paragraph">
                    隨巫拜復祝，婦姑亦相從。
                </div>
                
                <div class="paragraph">
                    殺雞薦其肉，敬若禋六宗。
                </div>
                
                <div class="paragraph">
                    烏喜張大觜，飛接在虛空。
                </div>
                
                <div class="paragraph">
                    烏既飽羶腥，巫亦饗甘濃。
                </div>
                
                <div class="paragraph">
                    烏巫互相利，不復兩西東。
                </div>
                
                <div class="paragraph">
                    日日營巢窟，稍稍近房櫳。
                </div>
                
                <div class="paragraph">
                    雖生八九子，誰辨其雌雄。
                </div>
                
                <div class="paragraph">
                    羣雛又成長，衆觜逞殘兇。
                </div>
                
                <div class="paragraph">
                    探巢吞燕卵，入蔟啄蠶蟲。
                </div>
                
                <div class="paragraph">
                    豈無乘秋隼，羈絆委高墉。
                </div>
                
                <div class="paragraph">
                    但食烏殘肉，無施搏擊功。
                </div>
                
                <div class="paragraph">
                    亦有能言鸚，翅碧觜距紅。
                </div>
                
                <div class="paragraph">
                    暫曾說烏罪，囚閉在深籠。
                </div>
                
                <div class="paragraph">
                    青青窗前柳，鬱鬱井上桐。
                </div>
                
                <div class="paragraph">
                    貪烏占栖息，慈烏獨不容。
                </div>
                
                <div class="paragraph">
                    慈鳥爾奚爲，來往何憧憧。
                </div>
                
                <div class="paragraph">
                    曉去先晨鼓，暮歸後昏鐘。
                </div>
                
                <div class="paragraph">
                    辛苦塵土間，飛啄禾黍叢。
                </div>
                
                <div class="paragraph">
                    得食將哺母，飢腸不自充。
                </div>
                
                <div class="paragraph">
                    主人憎慈烏，命子削彈弓。
                </div>
                
                <div class="paragraph">
                    弦續會稽竹，丸鑄荆山銅。
                </div>
                
                <div class="paragraph">
                    慈烏求母食，飛下爾庭中。
                </div>
                
                <div class="paragraph">
                    數粒未入口，一丸已中胸。
                </div>
                
                <div class="paragraph">
                    仰天號一聲，似欲訴蒼穹。
                </div>
                
                <div class="paragraph">
                    反哺日未足，非是惜微躬。
                </div>
                
                <div class="paragraph">
                    誰能持此冤，一爲問化工。
                </div>
                
                <div class="paragraph">
                    胡然大觜烏，竟得天年終。
                </div>
                
        </div>
    </div>
</body>

</html>