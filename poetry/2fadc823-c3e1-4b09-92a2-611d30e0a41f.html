<!DOCTYPE html>
<html>

<head>
    <title>
        聽趙琴士鳴弦
    </title>
    <meta name="keywords" content="聽趙琴士鳴弦 -- 白玉蟾">
    <meta name="description" content="聽趙琴士鳴弦 -- 白玉蟾">
    <meta property="og:title" content="聽趙琴士鳴弦">
    <meta property="og:url" content="https://vwood.xyz/poetry/2fadc823-c3e1-4b09-92a2-611d30e0a41f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            聽趙琴士鳴弦
        </h2>
        <div class="author"><a href="/author/6428bbeb-18b3-4723-a27d-f455a76d66ac.html" title="白玉蟾" target="_blank">
                白玉蟾
            </a> (宋)
        </div>
        <div class="paragraphs">
            
                <div class="paragraph">
                    我尋屏跡到猿啼，雲滿山前花滿溪。
                </div>
                
                <div class="paragraph">
                    高峰壁立七十二，風生兩腋天可梯。
                </div>
                
                <div class="paragraph">
                    煉師兩鬢東風黑，紺天不流月光白。
                </div>
                
                <div class="paragraph">
                    簷牙咬雨昨已晴，松幄張空夜瑟瑟。
                </div>
                
                <div class="paragraph">
                    興濃抱石玄以輕，得意七絃橫玉繩。
                </div>
                
                <div class="paragraph">
                    膝頭指弄響玲玲，燦然奪目三十星。
                </div>
                
                <div class="paragraph">
                    初如雨滴芭蕉夜，久坐梧桐猿嘯罷。
                </div>
                
                <div class="paragraph">
                    宛然幽澗聽鳴泉，偶雜修篁戛清夏。
                </div>
                
                <div class="paragraph">
                    先疑易水渡荆軻，已轉似勸無渡河。
                </div>
                
                <div class="paragraph">
                    美人金帳別項籍，壯士鐵笛吹孟婆。
                </div>
                
                <div class="paragraph">
                    不然雙雉兩南北，或者婦牽蘇武服。
                </div>
                
                <div class="paragraph">
                    絃中何似湘妃怨，指下爲甚明妃哭。
                </div>
                
                <div class="paragraph">
                    又非林下感蠨蛸，更匪胡笳叫晚秋。
                </div>
                
                <div class="paragraph">
                    自然鴈聲下遥塞，忽覺蟬噪過南樓。
                </div>
                
                <div class="paragraph">
                    君休彈終我畏聽，滿懷今古興亡病。
                </div>
                
                <div class="paragraph">
                    蒼梧雲愁虞舜遠，鼎湖雲出軒轅冷。
                </div>
                
                <div class="paragraph">
                    一聲一聲復一聲，不管世間銀髮生。
                </div>
                
                <div class="paragraph">
                    彈盡天涯夕陽影，又向山中彈月明。
                </div>
                
                <div class="paragraph">
                    胡長卿，去已久，韓飛瓊，無此手。
                </div>
                
                <div class="paragraph">
                    玉帝聞未曾，人間空白首。
                </div>
                
                <div class="paragraph">
                    柳花霏霏滿江城，城外海棠紅淚傾。
                </div>
                
                <div class="paragraph">
                    恐君餘思更未已，爲我春晝聞晴鶑。
                </div>
                
        </div>
    </div>
</body>

</html>