<!DOCTYPE html>
<html>

<head>
    <title>
        下途歸石門舊居
    </title>
    <meta name="keywords" content="下途歸石門舊居 -- 李白">
    <meta name="description" content="下途歸石門舊居 -- 李白">
    <meta property="og:title" content="下途歸石門舊居">
    <meta property="og:url" content="https://vwood.xyz/poetry/07700b57-1b6f-4ee8-9a05-c4c4f892d571.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui,-apple-system,BlinkMacSystemFont,segoe ui,Roboto,Helvetica,Arial,sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px; 
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            下途歸石門舊居
        </h2>
        <div class="author">作者: 李白
        </div>
        <div class="paragraphs">
            
                <div class="paragraph">
                    吳山高，越水清，握手無言傷別情。
                </div>
                
                <div class="paragraph">
                    將欲辭君挂帆去，離魂不散煙郊樹。
                </div>
                
                <div class="paragraph">
                    此心鬱悵誰能論，有愧叨承國士恩。
                </div>
                
                <div class="paragraph">
                    雲物共傾三月酒，歲時同餞五侯門。
                </div>
                
                <div class="paragraph">
                    羨君素書嘗滿案，含丹照白霞色爛。
                </div>
                
                <div class="paragraph">
                    余嘗學道窮冥筌，夢中往往遊仙山。
                </div>
                
                <div class="paragraph">
                    何當脫屣謝時去，壺中別有日月天。
                </div>
                
                <div class="paragraph">
                    俛仰人間易凋朽，鍾峰五雲在軒牖。
                </div>
                
                <div class="paragraph">
                    惜別愁窺玉女窗，歸來笑把洪厓手。
                </div>
                
                <div class="paragraph">
                    隱居寺，隱居山，陶公鍊液棲其間。
                </div>
                
                <div class="paragraph">
                    靈神閉氣昔登攀，恬然但覺心緒閑。
                </div>
                
                <div class="paragraph">
                    數人不知幾甲子，昨夜猶帶冰霜顏。
                </div>
                
                <div class="paragraph">
                    我離雖則歲物改，如今了然失所在。
                </div>
                
                <div class="paragraph">
                    別君莫道不盡歡，懸知樂客遙相待。
                </div>
                
                <div class="paragraph">
                    石門流水徧桃花，我亦曾到秦人家。
                </div>
                
                <div class="paragraph">
                    不知何處得雞豕，就中仍見繁桑麻。
                </div>
                
                <div class="paragraph">
                    翛然遠與世事間，裝鸞駕鶴又復遠。
                </div>
                
                <div class="paragraph">
                    何必長從七貴遊，勞生徒聚萬金產。
                </div>
                
                <div class="paragraph">
                    挹君去，長相思，雲遊雨散從此辭。
                </div>
                
                <div class="paragraph">
                    欲知悵別心易苦，向暮春風楊柳絲。
                </div>
                
        </div>
    </div>
</body>

</html>