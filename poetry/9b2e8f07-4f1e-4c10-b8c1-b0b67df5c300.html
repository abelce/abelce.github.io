<!DOCTYPE html>
<html>

<head>
    <title>
        次韻劉克強寄劉齊莊并見寄
    </title>
    <meta name="keywords" content="次韻劉克強寄劉齊莊并見寄 -- 劉才邵">
    <meta name="description" content="次韻劉克強寄劉齊莊并見寄 -- 劉才邵">
    <meta property="og:title" content="次韻劉克強寄劉齊莊并見寄">
    <meta property="og:url" content="https://vwood.xyz/poetry/9b2e8f07-4f1e-4c10-b8c1-b0b67df5c300.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻劉克強寄劉齊莊并見寄
        </h2>
        <div class="author"><a href="/author/7839a9d3-4588-4c0c-91de-be6f0b95ce9d.html" title="劉才邵" target="_blank">
                劉才邵
            </a> (宋)
        </div>
        <div class="paragraphs">
            
                <div class="paragraph">
                    吾宗富清製，學海無滣湄。
                </div>
                
                <div class="paragraph">
                    洪濤駕三山，逸興不可羈。
                </div>
                
                <div class="paragraph">
                    抱此未獲騁，造化真小兒。
                </div>
                
                <div class="paragraph">
                    邇來二十年，姦諛取世資。
                </div>
                
                <div class="paragraph">
                    梟鳶志氣滿，鸞翮戢固宜。
                </div>
                
                <div class="paragraph">
                    皎皎空谷姿，誰復詠來思。
                </div>
                
                <div class="paragraph">
                    上天既悔禍，威命方飈馳。
                </div>
                
                <div class="paragraph">
                    遠裔復干紀，危塗動噫嘻。
                </div>
                
                <div class="paragraph">
                    我生落世紛，備嘗憂與疑。
                </div>
                
                <div class="paragraph">
                    敵帳如鬼國，漂墮驚渺瀰。
                </div>
                
                <div class="paragraph">
                    蒼蒼安可問，泯然空自知。
                </div>
                
                <div class="paragraph">
                    脱身垂涎口，生死争一釐。
                </div>
                
                <div class="paragraph">
                    事機如電轉，由來難逆推。
                </div>
                
                <div class="paragraph">
                    况當艱危際，志願常參差。
                </div>
                
                <div class="paragraph">
                    小已安足念，身世久已遺。
                </div>
                
                <div class="paragraph">
                    但有區區心，痛憤難伸眉。
                </div>
                
                <div class="paragraph">
                    知公愛我厚，恠我色不移。
                </div>
                
                <div class="paragraph">
                    新詩沃煩襟，勝彼白玉巵。
                </div>
                
                <div class="paragraph">
                    天葩輕組繡，清芬吐鮮奇。
                </div>
                
                <div class="paragraph">
                    復如遊玄圃，紫鸞雜文螭。
                </div>
                
                <div class="paragraph">
                    雲煙忽中斷，宛虹露長鬐。
                </div>
                
                <div class="paragraph">
                    驚嘆方未已，復歌清遠詞。
                </div>
                
                <div class="paragraph">
                    南溟雄絕境，句中得潛窺。
                </div>
                
                <div class="paragraph">
                    想當白日晝，微風皺琉璃。
                </div>
                
                <div class="paragraph">
                    寫作泠然音，聽者自忘疲。
                </div>
                
                <div class="paragraph">
                    顧我才識短，頗似臨江麋。
                </div>
                
                <div class="paragraph">
                    居然羨兩驥，蹇步何由追。
                </div>
                
                <div class="paragraph">
                    因念玉川子，茅屋無藩籬。
                </div>
                
                <div class="paragraph">
                    捜腸五千卷，不救寒與饑。
                </div>
                
                <div class="paragraph">
                    弄筆頗驚衆，取謗祗自疷。
                </div>
                
                <div class="paragraph">
                    閉門烹月團，籠頭帽斜欹。
                </div>
                
                <div class="paragraph">
                    險語已絕俗，憂世良可師。
                </div>
                
                <div class="paragraph">
                    公詩足高韻，千載若同時。
                </div>
                
                <div class="paragraph">
                    思得素濤甌，一洗中腸悲。
                </div>
                
                <div class="paragraph">
                    飄然遊八極，追琢娥與羲。
                </div>
                
                <div class="paragraph">
                    封題幸早寄，佇看清風隨。
                </div>
                
                <div class="paragraph">
                    蓬萊見群仙，爲誦玉川詩。
                </div>
                
                <div class="paragraph">
                    群仙司下土，聞此應忸怩。
                </div>
                
                <div class="paragraph">
                    卻須問人世，徐徐說津涯。
                </div>
                
                <div class="paragraph">
                    上言天子聖，盛德方應期。
                </div>
                
                <div class="paragraph">
                    下言蒼生苦，梗莽須平治。
                </div>
                
                <div class="paragraph">
                    他官地位多，主者當爲誰。
                </div>
                
                <div class="paragraph">
                    願速掃姦孽，不復煩靈旗。
                </div>
                
                <div class="paragraph">
                    神京朝萬國，復見漢官儀。
                </div>
                
                <div class="paragraph">
                    歸來頌中興，當才勿吾欺。
                </div>
                
        </div>
    </div>
</body>

</html>