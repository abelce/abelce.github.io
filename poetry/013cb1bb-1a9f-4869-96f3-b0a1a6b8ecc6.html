<!DOCTYPE html>
<html>

<head>
    <title>
        初夏遊楞伽精舍
    </title>
    <meta name="keywords" content="初夏遊楞伽精舍 -- 皮日休">
    <meta name="description" content="初夏遊楞伽精舍 -- 皮日休">
    <meta property="og:title" content="初夏遊楞伽精舍">
    <meta property="og:url" content="https://vwood.xyz/poetry/013cb1bb-1a9f-4869-96f3-b0a1a6b8ecc6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            初夏遊楞伽精舍
        </h2>
        <div class="author"><a href="/author/3dec908f-7d1d-4405-93ce-35b1e429debd.html" title="皮日休" target="_blank">
                皮日休
            </a> (唐)
        </div>
        <div class="paragraphs">
            
                <div class="paragraph">
                    越舼輕似萍，漾漾出煙郭。
                </div>
                
                <div class="paragraph">
                    人聲漸疎曠，天氣忽寥廓。
                </div>
                
                <div class="paragraph">
                    伊予愜斯志，有似劀{疒}瘼。
                </div>
                
                <div class="paragraph">
                    遇勝即夷猶，逢幽且淹泊。
                </div>
                
                <div class="paragraph">
                    俄然櫂深處，虛無倚巖崿。
                </div>
                
                <div class="paragraph">
                    霜毫一道人，引我登龍閣。
                </div>
                
                <div class="paragraph">
                    當中見壽象，欲禮光紛箔。
                </div>
                
                <div class="paragraph">
                    珠幡時相鏗，恐是諸天樂。
                </div>
                
                <div class="paragraph">
                    樹杪見觚稜，林端逢赭堊。
                </div>
                
                <div class="paragraph">
                    千尋井猶在，萬祀靈不涸。
                </div>
                
                <div class="paragraph">
                    下通蛟人道，水色黮而惡。
                </div>
                
                <div class="paragraph">
                    欲照六藏驚，將窺百骸愕。
                </div>
                
                <div class="paragraph">
                    朅去山南嶺，其險如邛笮。
                </div>
                
                <div class="paragraph">
                    悠然放吾興，欲把青天摸。
                </div>
                
                <div class="paragraph">
                    紫藤垂罽珥，紅荔懸纓絡。
                </div>
                
                <div class="paragraph">
                    蘚厚滑似漦，峰尖利如鍔。
                </div>
                
                <div class="paragraph">
                    斯須到絕頂，似愈漸離㸌。
                </div>
                
                <div class="paragraph">
                    一片太湖光，只驚天漢落。
                </div>
                
                <div class="paragraph">
                    梅風脫綸帽，乳水透芒屩。
                </div>
                
                <div class="paragraph">
                    嵐姿與波彩，不動渾相著。
                </div>
                
                <div class="paragraph">
                    既不暇供應，將何以酬酢。
                </div>
                
                <div class="paragraph">
                    却來穿竹徑，似入青油幕。
                </div>
                
                <div class="paragraph">
                    穴恐水君開，龕如鬼工鑿。
                </div>
                
                <div class="paragraph">
                    窮幽入茲院，前楯臨巨壑。
                </div>
                
                <div class="paragraph">
                    遺畫龍奴獰，殘香蟲篆薄。
                </div>
                
                <div class="paragraph">
                    褫魂窺玉鏡，澄慮聞金鐸。
                </div>
                
                <div class="paragraph">
                    雲態共縈留，鳥言相許諾。
                </div>
                
                <div class="paragraph">
                    古木勢如虺，近之恐相蠚。
                </div>
                
                <div class="paragraph">
                    怒泉聲似激，聞之意爭博。
                </div>
                
                <div class="paragraph">
                    時禽倏已嘿，衆籟蕭然作。
                </div>
                
                <div class="paragraph">
                    遂令不羈性，戀此如纏縛。
                </div>
                
                <div class="paragraph">
                    念彼上人者，將生付寂寞。
                </div>
                
                <div class="paragraph">
                    曾無膚撓事，肯把心源度。
                </div>
                
                <div class="paragraph">
                    胡爲儒家流，沒齒勤且恪。
                </div>
                
                <div class="paragraph">
                    沐猴本不冠，未是謀生錯。
                </div>
                
                <div class="paragraph">
                    言行既異調，棲遲亦同託。
                </div>
                
                <div class="paragraph">
                    願力儻不遺，請作華林鶴。
                </div>
                
        </div>
    </div>
</body>

</html>