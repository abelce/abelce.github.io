<!DOCTYPE html>
<html>

<head>
    <title>
        歸去來辭
    </title>
    <meta name="keywords" content="歸去來辭 -- 陳普">
    <meta name="description" content="歸去來辭 -- 陳普">
    <meta property="og:title" content="歸去來辭">
    <meta property="og:url" content="https://vwood.xyz/poetry/0d9c6d79-00f7-496a-bd43-663bc5ac235d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            歸去來辭
        </h2>
        <div class="author"><a href="/author/1f09f45a-7043-435c-af55-2096237a0047.html" title="陳普" target="_blank">
                陳普
            </a> (宋)
        </div>
        <div class="paragraphs">
            
                <div class="paragraph">
                    歸去來兮，吾生復何之。
                </div>
                
                <div class="paragraph">
                    故園三徑在，桃李不成蹊。
                </div>
                
                <div class="paragraph">
                    臺榭荒凉已無憂，階除寂寞人已希。
                </div>
                
                <div class="paragraph">
                    胡飄飄而不返，將役役以奚爲。
                </div>
                
                <div class="paragraph">
                    丈夫不自量，處世寧堪悲。
                </div>
                
                <div class="paragraph">
                    省一朝之若是，悟百年之已非。
                </div>
                
                <div class="paragraph">
                    飯山曾是餓唐甫，首陽曾是餓夷齊。
                </div>
                
                <div class="paragraph">
                    名重天下何足比，利重天下何足奇。
                </div>
                
                <div class="paragraph">
                    覺利名之不昧，知貧賤而勿悲。
                </div>
                
                <div class="paragraph">
                    歸去來兮歸去來，長安縱好休徘徊。
                </div>
                
                <div class="paragraph">
                    足巾屏之行李，拂藜杖之塵埃。
                </div>
                
                <div class="paragraph">
                    杜宇知我意，聲聲苦相催。
                </div>
                
                <div class="paragraph">
                    故園行樂處，滿地生蒼苔。
                </div>
                
                <div class="paragraph">
                    歸去來兮，閩山之巔。
                </div>
                
                <div class="paragraph">
                    山奇水秀，可以忘年。
                </div>
                
                <div class="paragraph">
                    水渺茫而潔白，山排闥以爭前。
                </div>
                
                <div class="paragraph">
                    昔年桃李，依舊成阡。
                </div>
                
                <div class="paragraph">
                    石徑縈紆而藤蘿聳茂，茅茨幽迥而松菊爭妍。
                </div>
                
                <div class="paragraph">
                    盤餐三百品，食足二頃田。
                </div>
                
                <div class="paragraph">
                    吟且詠，樂且禪。
                </div>
                
                <div class="paragraph">
                    飽而嬉，困而眠。
                </div>
                
                <div class="paragraph">
                    心坦坦，腹平平。
                </div>
                
                <div class="paragraph">
                    正是故園行樂處，誰知此樂樂悠然。
                </div>
                
                <div class="paragraph">
                    東風起兮百草芊，綠楊飛絮杏花鮮。
                </div>
                
                <div class="paragraph">
                    蝶翅亂，鳥聲喧。
                </div>
                
                <div class="paragraph">
                    翠欲黛，紅欲燃。
                </div>
                
                <div class="paragraph">
                    歸去故園行樂處，幽鳥一聲啼杜鵑。
                </div>
                
                <div class="paragraph">
                    落花紅紫草成氈，黄梅肥彈柳三眠。
                </div>
                
                <div class="paragraph">
                    蟬嘒嘒，蝶翩翩。
                </div>
                
                <div class="paragraph">
                    笋翻籜，荷貼錢。
                </div>
                
                <div class="paragraph">
                    歸去故園行樂處，幾陣南風入舜絃。
                </div>
                
                <div class="paragraph">
                    西風至兮鴻雁來，萬物蕭條景物猜。
                </div>
                
                <div class="paragraph">
                    蟲聲切，猿嘯哀。
                </div>
                
                <div class="paragraph">
                    梧桐敗，菊花開。
                </div>
                
                <div class="paragraph">
                    歸去故園行樂處，清風明月好安排。
                </div>
                
                <div class="paragraph">
                    霜風凜凜雪花飛，村落無人猿夜啼。
                </div>
                
                <div class="paragraph">
                    泉酒冽，溪魚肥。
                </div>
                
                <div class="paragraph">
                    燃獸炭，撥蹲鴟。
                </div>
                
                <div class="paragraph">
                    歸去故園行樂處，竹外梅花三兩枝。
                </div>
                
                <div class="paragraph">
                    紅日三竿漁父去，雲迷四野牧童歸。
                </div>
                
                <div class="paragraph">
                    朝暮之情何已矣，四時之景已如斯。
                </div>
                
                <div class="paragraph">
                    已矣乎曷之，予知歸去兮。
                </div>
                
                <div class="paragraph">
                    松菊候門而南山聳媚，花鳥欣迎而北嶺喧呼。
                </div>
                
                <div class="paragraph">
                    悔知非之既晚，樂成賦以歸歟。
                </div>
                
        </div>
    </div>
</body>

</html>