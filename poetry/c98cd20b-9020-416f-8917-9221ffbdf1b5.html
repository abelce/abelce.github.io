<!DOCTYPE html>
<html>

<head>
    <title>
        皇太后回鑾頌
    </title>
    <meta name="keywords" content="皇太后回鑾頌 -- 吳𣓨">
    <meta name="description" content="皇太后回鑾頌 -- 吳𣓨">
    <meta property="og:title" content="皇太后回鑾頌">
    <meta property="og:url" content="https://vwood.xyz/poetry/c98cd20b-9020-416f-8917-9221ffbdf1b5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            皇太后回鑾頌
        </h2>
        <div class="author"><a href="/author/a5610d14-33ff-4cfb-a423-0cbe6958c26a.html" title="吳𣓨" target="_blank">
                吳𣓨
            </a> (宋)
        </div>
        <div class="paragraphs">
            
                <div class="paragraph">
                    於皇睿明，運符中興。
                </div>
                
                <div class="paragraph">
                    綿宇肅清，乾夷坤寧。
                </div>
                
                <div class="paragraph">
                    孝思兢兢，交三聖靈。
                </div>
                
                <div class="paragraph">
                    惟我文母，遠征朔土。
                </div>
                
                <div class="paragraph">
                    蒼旻眷顧，顯持陰護。
                </div>
                
                <div class="paragraph">
                    爰居爰處，儲降祉祜。
                </div>
                
                <div class="paragraph">
                    睿明紹休，匪豫匪遊。
                </div>
                
                <div class="paragraph">
                    人謀鬼謀，迎親是求。
                </div>
                
                <div class="paragraph">
                    夜靡安席，晝靡安几。
                </div>
                
                <div class="paragraph">
                    宸心竊至，迎親是議。
                </div>
                
                <div class="paragraph">
                    皇帝曰咨，命爾輔臣。
                </div>
                
                <div class="paragraph">
                    朕有大計，儲思唯親。
                </div>
                
                <div class="paragraph">
                    輔臣稽首，對揚聖志。
                </div>
                
                <div class="paragraph">
                    惟斷乃成，願破群議。
                </div>
                
                <div class="paragraph">
                    皇穹隆赫，鑒茲至德。
                </div>
                
                <div class="paragraph">
                    風行萬國，聳動蠻貊。
                </div>
                
                <div class="paragraph">
                    誕揚天聲，四征弗克。
                </div>
                
                <div class="paragraph">
                    敵人震驚，稽顙尋盟。
                </div>
                
                <div class="paragraph">
                    遣使旁午，願旋鑾輅。
                </div>
                
                <div class="paragraph">
                    稽考曠古，且未曾睹。
                </div>
                
                <div class="paragraph">
                    帝曰休哉，大慶鼎來。
                </div>
                
                <div class="paragraph">
                    喧傳九垓，疾如驚雷。
                </div>
                
                <div class="paragraph">
                    迺嚴法駕，迺飾次舍。
                </div>
                
                <div class="paragraph">
                    千輿萬馬，出疆以迓。
                </div>
                
                <div class="paragraph">
                    文母在遠，雷剝曰舒。
                </div>
                
                <div class="paragraph">
                    六龍駕輦，陟巘嵩呼。
                </div>
                
                <div class="paragraph">
                    濟彼洪流，天星翼舟。
                </div>
                
                <div class="paragraph">
                    微波聿收，瑞氣橫秋。
                </div>
                
                <div class="paragraph">
                    文母遄臨，千官則儀。
                </div>
                
                <div class="paragraph">
                    歡聲戴馳，霆震風飛。
                </div>
                
                <div class="paragraph">
                    鑾車至止，幅璬咸喜。
                </div>
                
                <div class="paragraph">
                    丕照盛美，實天所啟。
                </div>
                
                <div class="paragraph">
                    有漢高祖，安忍無親。
                </div>
                
                <div class="paragraph">
                    與言分羹，實忝前聞。
                </div>
                
                <div class="paragraph">
                    有唐德宗，求之莫獲。
                </div>
                
                <div class="paragraph">
                    莫享天心，實有慚德。
                </div>
                
                <div class="paragraph">
                    惟我皇上，聖孝絕倫。
                </div>
                
                <div class="paragraph">
                    念茲在茲，虞舜周文。
                </div>
                
                <div class="paragraph">
                    韙哉鴻休，卓絕殊尤。
                </div>
                
                <div class="paragraph">
                    二聖重歡，億萬斯秋。
                </div>
                
                <div class="paragraph">
                    究觀自昔，發揮偉績。
                </div>
                
                <div class="paragraph">
                    有頌有詩，以詔無極。
                </div>
                
                <div class="paragraph">
                    睠茲日月，寧容圖繪。
                </div>
                
                <div class="paragraph">
                    小臣獻頌，樂府是配。
                </div>
                
        </div>
    </div>
</body>

</html>