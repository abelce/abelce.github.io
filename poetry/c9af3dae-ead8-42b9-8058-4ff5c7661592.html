<!DOCTYPE html>
<html>

<head>
    <title>
        讀岳鄂王傳
    </title>
    <meta name="keywords" content="讀岳鄂王傳 -- 釋居簡">
    <meta name="description" content="讀岳鄂王傳 -- 釋居簡">
    <meta property="og:title" content="讀岳鄂王傳">
    <meta property="og:url" content="https://vwood.xyz/poetry/c9af3dae-ead8-42b9-8058-4ff5c7661592.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            讀岳鄂王傳
        </h2>
        <div class="author"><a href="/author/223a8ddd-1f28-4870-8a8a-25a63aff6780.html" title="釋居簡" target="_blank">
                釋居簡
            </a> (宋)
        </div>
        <div class="paragraphs">
            
                <div class="paragraph">
                    百鈞不挽射羿弓，朔望酹酒馬鬣封。
                </div>
                
                <div class="paragraph">
                    從來知子莫若父，許以徇國輸精忠。
                </div>
                
                <div class="paragraph">
                    相州去謁大元帥，是時元帥方潛龍。
                </div>
                
                <div class="paragraph">
                    華風忽與慶雲遇，千載一德明良同。
                </div>
                
                <div class="paragraph">
                    南薰門外衆制寡，鐵路步上雌决雄。
                </div>
                
                <div class="paragraph">
                    浮屠連牆望塵靡，枴子如山隨手空。
                </div>
                
                <div class="paragraph">
                    僞齊可紿不可殺，兀朮可間毋庸攻。
                </div>
                
                <div class="paragraph">
                    寇連諸道解如瓦，氣吐千丈長於虹。
                </div>
                
                <div class="paragraph">
                    聲先到處皆春風，桀驁怙很摧枯蓬。
                </div>
                
                <div class="paragraph">
                    中原跂踵戴舊德，蕭牆稔禍基元凶。
                </div>
                
                <div class="paragraph">
                    當時劍握不倒置，直北馬首無由東。
                </div>
                
                <div class="paragraph">
                    全尺寸地有餘刃，半九十里隳奇功。
                </div>
                
                <div class="paragraph">
                    老羆既陷百尺穽，長城遂摧千丈墉。
                </div>
                
                <div class="paragraph">
                    群姦尾摇蜂蠆毒，一蟇吻納蟾蜍宮。
                </div>
                
                <div class="paragraph">
                    强胡妄冀脫虎口，殘喘忽重甦犬戎。
                </div>
                
                <div class="paragraph">
                    難平者事有成算，可投之機無再逢。
                </div>
                
                <div class="paragraph">
                    鄉來望諸報燕惠，無怨無怒方雍容。
                </div>
                
                <div class="paragraph">
                    其誰掩卷輒慟哭，主父偃與齊蒯通。
                </div>
                
                <div class="paragraph">
                    黄金臺圮置勿論，問之胡不達四聰。
                </div>
                
                <div class="paragraph">
                    昔人已矣不可作，後來更復將焉從。
                </div>
                
                <div class="paragraph">
                    審如機括發必中，誠與日月昭而融。
                </div>
                
                <div class="paragraph">
                    將軍碧電摇百步，跨竈英勇尤折衝。
                </div>
                
                <div class="paragraph">
                    乾坤不朽忠義骨，光騰抔土方朣朣。
                </div>
                
                <div class="paragraph">
                    春秋不書六月雪，是日集霰回泠風。
                </div>
                
                <div class="paragraph">
                    杞傳百世子配食，天定勝人還至公。
                </div>
                
                <div class="paragraph">
                    亂臣賊子生看好，遺臭不老均翾蟲。
                </div>
                
                <div class="paragraph">
                    坐令三光五岳氣，百歲左衽昏濛濛。
                </div>
                
                <div class="paragraph">
                    周南滯留奮椽筆，折姦全直傳無窮。
                </div>
                
                <div class="paragraph">
                    浯溪大字倘可法，燕然蒼蘚知誰礱。
                </div>
                
                <div class="paragraph">
                    開禧之事如昨日，清淮灑血連天紅。
                </div>
                
                <div class="paragraph">
                    動逾二紀不解甲，殘虜尚銳蘄黄鋒。
                </div>
                
                <div class="paragraph">
                    噬臍太息復太息，遺恨黯黯齊崆峒。
                </div>
                
                <div class="paragraph">
                    至今姦血澤遺類，忠憤鬰鬰填人胸。
                </div>
                
                <div class="paragraph">
                    向使二子及見此，慟哭豈止喧旻穹。
                </div>
                
                <div class="paragraph">
                    古愁連環不可解，除是帝舜開重瞳。
                </div>
                
        </div>
    </div>
</body>

</html>