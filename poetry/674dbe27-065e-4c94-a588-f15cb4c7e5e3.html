<!DOCTYPE html>
<html>

<head>
    <title>
        和德清曹魯郊七十一吟
    </title>
    <meta name="keywords" content="和德清曹魯郊七十一吟 -- 牟巘">
    <meta name="description" content="和德清曹魯郊七十一吟 -- 牟巘">
    <meta property="og:title" content="和德清曹魯郊七十一吟">
    <meta property="og:url" content="https://vwood.xyz/poetry/674dbe27-065e-4c94-a588-f15cb4c7e5e3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和德清曹魯郊七十一吟
        </h2>
        <div class="author"><a href="/author/ad9400c9-8329-4feb-8322-13c971bb5005.html" title="牟巘" target="_blank">
                牟巘
            </a> (宋)
        </div>
        <div class="paragraphs">
            
                <div class="paragraph">
                    元日書甲子，曉槃問五辛。
                </div>
                
                <div class="paragraph">
                    頗記絳縣老，宜有善頌陳。
                </div>
                
                <div class="paragraph">
                    君乎生是歲，早晚戰伐塵。
                </div>
                
                <div class="paragraph">
                    明年七十二，舊諜無糾紛。
                </div>
                
                <div class="paragraph">
                    斜飛滯棲枳，旁觀歎積薪。
                </div>
                
                <div class="paragraph">
                    欵乃來澤國，比屋多嚬呻。
                </div>
                
                <div class="paragraph">
                    何由躋壽域，君勿開荒榛。
                </div>
                
                <div class="paragraph">
                    遺以大有年，在在鼓腹人。
                </div>
                
                <div class="paragraph">
                    非徒事勾稽，耄稚情日親。
                </div>
                
                <div class="paragraph">
                    溪流甚清泚，鵞山亦嶙峋。
                </div>
                
                <div class="paragraph">
                    胡爲動鄉思，便欲乞其身。
                </div>
                
                <div class="paragraph">
                    駕言登東山，遐眺窮崖垠。
                </div>
                
                <div class="paragraph">
                    有時於沂浴，庶幾遠俗氛。
                </div>
                
                <div class="paragraph">
                    平生布衣舊，方今鼎鉉巨。
                </div>
                
                <div class="paragraph">
                    挽留不聽去，好語溫如春。
                </div>
                
                <div class="paragraph">
                    悠然復少住，終惠此邑民。
                </div>
                
                <div class="paragraph">
                    九十以珍重，八十起渭濱。
                </div>
                
                <div class="paragraph">
                    如君老益壯，眼明無眵昏。
                </div>
                
                <div class="paragraph">
                    精力殊未衰，齒宿意自新。
                </div>
                
                <div class="paragraph">
                    盍陪英俊游，可是枯槁倫。
                </div>
                
                <div class="paragraph">
                    而况二三子，左右參魚鱗。
                </div>
                
                <div class="paragraph">
                    從翁取青紫，且姑置垂綸。
                </div>
                
                <div class="paragraph">
                    憶昨初相識，氣象清以淳。
                </div>
                
                <div class="paragraph">
                    而我已索如，髮短不可耘。
                </div>
                
                <div class="paragraph">
                    蓬廬辱再訪，頓覺雙眉伸。
                </div>
                
                <div class="paragraph">
                    大笑向我言，六甲那解輪。
                </div>
                
                <div class="paragraph">
                    惟須飲美酒，分餉良已勤。
                </div>
                
                <div class="paragraph">
                    珍重君子意，自酌不及賓。
                </div>
                
                <div class="paragraph">
                    和氣何盎盎，喜色何津津。
                </div>
                
                <div class="paragraph">
                    長我梨與棗，平地即仙宸。
                </div>
                
                <div class="paragraph">
                    勿使他饋傷，小大相參辰。
                </div>
                
                <div class="paragraph">
                    悛誦長短歌，尤足夷我神。
                </div>
                
                <div class="paragraph">
                    倘來視富貴，高情渺浮雲。
                </div>
                
                <div class="paragraph">
                    想其下筆時，健能斡千鈞。
                </div>
                
                <div class="paragraph">
                    君倡我當和，撚髭簷屢巡。
                </div>
                
                <div class="paragraph">
                    向來九老集，往往多沉淪。
                </div>
                
                <div class="paragraph">
                    亦欲相從去，病憊力弗臻。
                </div>
                
                <div class="paragraph">
                    似聞紀初度，先我十二旬。
                </div>
                
                <div class="paragraph">
                    看君詠薰風，笑我醉霜旻。
                </div>
                
                <div class="paragraph">
                    所期在千載，天地見本真。
                </div>
                
        </div>
    </div>
</body>

</html>