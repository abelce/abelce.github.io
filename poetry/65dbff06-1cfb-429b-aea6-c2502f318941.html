<!DOCTYPE html>
<html>

<head>
    <title>
        和荅詩十首 答四皓廟
    </title>
    <meta name="keywords" content="和荅詩十首 答四皓廟 -- 白居易">
    <meta name="description" content="和荅詩十首 答四皓廟 -- 白居易">
    <meta property="og:title" content="和荅詩十首 答四皓廟">
    <meta property="og:url" content="https://vwood.xyz/poetry/65dbff06-1cfb-429b-aea6-c2502f318941.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和荅詩十首 答四皓廟
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    天下有道見，無道卷懷之。
                </div>
                
                <div class="paragraph">
                    此乃聖人語，吾聞諸仲尼。
                </div>
                
                <div class="paragraph">
                    矯矯四先生，同稟希世資。
                </div>
                
                <div class="paragraph">
                    隨時有顯晦，秉道無磷緇。
                </div>
                
                <div class="paragraph">
                    秦皇肆暴虐，二世遘亂離。
                </div>
                
                <div class="paragraph">
                    先生相隨去，商嶺采紫芝。
                </div>
                
                <div class="paragraph">
                    君看秦獄中，戮辱者李斯。
                </div>
                
                <div class="paragraph">
                    劉項爭天下，謀臣竟悅隨。
                </div>
                
                <div class="paragraph">
                    先生如鸞鶴，去入冥冥飛。
                </div>
                
                <div class="paragraph">
                    君看齊鼎中，焦爛者酈其。
                </div>
                
                <div class="paragraph">
                    子房得沛公，自謂相遇遲。
                </div>
                
                <div class="paragraph">
                    八難掉舌樞，三略役心機。
                </div>
                
                <div class="paragraph">
                    辛苦十數年，晝夜形神疲。
                </div>
                
                <div class="paragraph">
                    竟雜霸者道，徒稱帝者師。
                </div>
                
                <div class="paragraph">
                    子房爾則能，此非吾所宜。
                </div>
                
                <div class="paragraph">
                    漢高之季年，嬖寵鍾所私。
                </div>
                
                <div class="paragraph">
                    冢嫡欲廢奪，骨肉相憂疑。
                </div>
                
                <div class="paragraph">
                    豈無子房口，口舌無所施。
                </div>
                
                <div class="paragraph">
                    亦有陳平心，心計將何爲。
                </div>
                
                <div class="paragraph">
                    皤皤四先生，高冠危映眉。
                </div>
                
                <div class="paragraph">
                    從容下南山，顧盼入東闈。
                </div>
                
                <div class="paragraph">
                    前瞻惠太子，左右生羽儀。
                </div>
                
                <div class="paragraph">
                    却顧戚夫人，楚舞無光輝。
                </div>
                
                <div class="paragraph">
                    心不畫一計，口不吐一詞。
                </div>
                
                <div class="paragraph">
                    闇定天下本，遂安劉氏危。
                </div>
                
                <div class="paragraph">
                    子房吾則能，此非爾所知。
                </div>
                
                <div class="paragraph">
                    先生道既光，太子禮甚卑。
                </div>
                
                <div class="paragraph">
                    安車留不住，功成棄如遺。
                </div>
                
                <div class="paragraph">
                    如彼旱天雲，一雨百穀滋。
                </div>
                
                <div class="paragraph">
                    澤則在天下，雲復歸稀夷。
                </div>
                
                <div class="paragraph">
                    勿高巢與由，勿尚呂與伊。
                </div>
                
                <div class="paragraph">
                    巢由往不返，伊呂去不歸。
                </div>
                
                <div class="paragraph">
                    豈如四先生，出處兩逶迤。
                </div>
                
                <div class="paragraph">
                    何必長隱逸，何必長濟時。
                </div>
                
                <div class="paragraph">
                    由來聖人道，無朕不可窺。
                </div>
                
                <div class="paragraph">
                    卷之不盈握，舒之亙八陲。
                </div>
                
                <div class="paragraph">
                    先生道甚明，夫子猶或非。
                </div>
                
                <div class="paragraph">
                    願子辨其惑，爲予吟此詩。
                </div>
                
        </div>
    </div>
</body>

</html>