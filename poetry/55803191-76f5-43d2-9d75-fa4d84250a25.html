<!DOCTYPE html>
<html>

<head>
    <title>
        古碑塔寺改律爲禪鄉大夫招凌雲智禪師主法席規模就整侯丞用晦爲賦揭章和者成軸書來索和
    </title>
    <meta name="keywords" content="古碑塔寺改律爲禪鄉大夫招凌雲智禪師主法席規模就整侯丞用晦爲賦揭章和者成軸書來索和 -- 程公許">
    <meta name="description" content="古碑塔寺改律爲禪鄉大夫招凌雲智禪師主法席規模就整侯丞用晦爲賦揭章和者成軸書來索和 -- 程公許">
    <meta property="og:title" content="古碑塔寺改律爲禪鄉大夫招凌雲智禪師主法席規模就整侯丞用晦爲賦揭章和者成軸書來索和">
    <meta property="og:url" content="https://vwood.xyz/poetry/55803191-76f5-43d2-9d75-fa4d84250a25.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            古碑塔寺改律爲禪鄉大夫招凌雲智禪師主法席規模就整侯丞用晦爲賦揭章和者成軸書來索和
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    智禪生峩下，稚齒希空門。
                </div>
                
                <div class="paragraph">
                    落髮受具戒，持鉢巡諸村。
                </div>
                
                <div class="paragraph">
                    有如摩尼珠，烱然古井渾。
                </div>
                
                <div class="paragraph">
                    又若大明鏡，不受塵垢昏。
                </div>
                
                <div class="paragraph">
                    衰世不見理，窺天於覆盆。
                </div>
                
                <div class="paragraph">
                    誓將昌祖道，特用報佛恩。
                </div>
                
                <div class="paragraph">
                    得法歸燕社，閉口不復論。
                </div>
                
                <div class="paragraph">
                    眷言古叢城，往事空劍痕。
                </div>
                
                <div class="paragraph">
                    誰規此浮屠，峻極壓厚坤。
                </div>
                
                <div class="paragraph">
                    意令五濁海，親見兩足尊。
                </div>
                
                <div class="paragraph">
                    末法裨販盛，遺教髣髴存。
                </div>
                
                <div class="paragraph">
                    破律會十方，有詔下九閽。
                </div>
                
                <div class="paragraph">
                    法席遴厥選，爐香冷復溫。
                </div>
                
                <div class="paragraph">
                    豎拂集龍象，催粥吼鯨鯤。
                </div>
                
                <div class="paragraph">
                    能使幽衢暝，豁開若木暾。
                </div>
                
                <div class="paragraph">
                    空花眩俗眼，孰辦牢脚跟。
                </div>
                
                <div class="paragraph">
                    斯道許津梁，如天柱崑崙。
                </div>
                
                <div class="paragraph">
                    施金方山積，巧匠猶水奔。
                </div>
                
                <div class="paragraph">
                    請以六度法，爲拔六欲根。
                </div>
                
                <div class="paragraph">
                    諸君快說偈，羣魔驚褫魂。
                </div>
                
                <div class="paragraph">
                    何時共峻陟，層霄疑可捫。
                </div>
                
                <div class="paragraph">
                    勿謂蟹井小，可敵鯨海吞。
                </div>
                
        </div>
    </div>
</body>

</html>