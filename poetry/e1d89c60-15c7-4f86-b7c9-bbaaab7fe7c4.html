<!DOCTYPE html>
<html>

<head>
    <title>
        敘德書情四十韻上宣歙翟中丞
    </title>
    <meta name="keywords" content="敘德書情四十韻上宣歙翟中丞 -- 白居易">
    <meta name="description" content="敘德書情四十韻上宣歙翟中丞 -- 白居易">
    <meta property="og:title" content="敘德書情四十韻上宣歙翟中丞">
    <meta property="og:url" content="https://vwood.xyz/poetry/e1d89c60-15c7-4f86-b7c9-bbaaab7fe7c4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            敘德書情四十韻上宣歙翟中丞
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    元聖生乘運，忠賢出應期。
                </div>
                
                <div class="paragraph">
                    還將稽古力，助立太平基。
                </div>
                
                <div class="paragraph">
                    土控吳兼越，州連歙與池。
                </div>
                
                <div class="paragraph">
                    山河地襟帶，軍鎮國藩維。
                </div>
                
                <div class="paragraph">
                    廉察安江甸，澄清肅海夷。
                </div>
                
                <div class="paragraph">
                    股肱分外守，耳目付中司。
                </div>
                
                <div class="paragraph">
                    楚老歌來暮，秦人詠去思。
                </div>
                
                <div class="paragraph">
                    望如時雨至，福是歲星移。
                </div>
                
                <div class="paragraph">
                    政靜民無訟，刑行吏不欺。
                </div>
                
                <div class="paragraph">
                    撝謙驚主寵，陰德畏人知。
                </div>
                
                <div class="paragraph">
                    白玉慙溫色，朱繩讓直辭。
                </div>
                
                <div class="paragraph">
                    行爲時領袖，言作世蓍龜。
                </div>
                
                <div class="paragraph">
                    盛幕招賢士，連營訓銳師。
                </div>
                
                <div class="paragraph">
                    光華下鵷鷺，氣色動熊羆。
                </div>
                
                <div class="paragraph">
                    出入麾幢引，登臨劒戟隨。
                </div>
                
                <div class="paragraph">
                    好風迎解榻，美景待搴帷。
                </div>
                
                <div class="paragraph">
                    晴野霞飛綺，春郊柳宛絲。
                </div>
                
                <div class="paragraph">
                    城烏驚畫角，江雁避紅旗。
                </div>
                
                <div class="paragraph">
                    藉草朱輪駐，攀花紫綬垂。
                </div>
                
                <div class="paragraph">
                    山宜謝公屐，洲稱柳家詩。
                </div>
                
                <div class="paragraph">
                    酒氣和芳杜，弦聲亂子規。
                </div>
                
                <div class="paragraph">
                    分毬齊馬首，列舞匝蛾眉。
                </div>
                
                <div class="paragraph">
                    醉惜年光晚，歡憐日影遲。
                </div>
                
                <div class="paragraph">
                    迴塘排玉櫂，歸路擁金羈。
                </div>
                
                <div class="paragraph">
                    自顧龍鍾者，嘗蒙噢咻之。
                </div>
                
                <div class="paragraph">
                    仰山塵不讓，涉海水難爲。
                </div>
                
                <div class="paragraph">
                    身忝鄉人薦，名因國士推。
                </div>
                
                <div class="paragraph">
                    提攜增善價，拂拭長妍姿。
                </div>
                
                <div class="paragraph">
                    射策端心術，遷喬整羽儀。
                </div>
                
                <div class="paragraph">
                    幸穿楊遠葉，謬折桂高枝。
                </div>
                
                <div class="paragraph">
                    佩德潛書帶，銘仁暗勒肌。
                </div>
                
                <div class="paragraph">
                    飭躬趨館舍，拜手挹階墀。
                </div>
                
                <div class="paragraph">
                    霄漢程雖在，風塵迹尚卑。
                </div>
                
                <div class="paragraph">
                    敝衣羞布素，敗屋厭茅茨。
                </div>
                
                <div class="paragraph">
                    養乏晨昏膳，居無伏臘資。
                </div>
                
                <div class="paragraph">
                    盛時貧可恥，壯歲病堪嗤。
                </div>
                
                <div class="paragraph">
                    擢第名方立，耽書力未疲。
                </div>
                
                <div class="paragraph">
                    磨鉛重剸割，策蹇再奔馳。
                </div>
                
                <div class="paragraph">
                    相馬須憐瘦，呼鷹正及飢。
                </div>
                
                <div class="paragraph">
                    扶搖重即事，會有荅恩時。
                </div>
                
        </div>
    </div>
</body>

</html>