<!DOCTYPE html>
<html>

<head>
    <title>
        次韻漢老弟假山
    </title>
    <meta name="keywords" content="次韻漢老弟假山 -- 虞儔">
    <meta name="description" content="次韻漢老弟假山 -- 虞儔">
    <meta property="og:title" content="次韻漢老弟假山">
    <meta property="og:url" content="https://vwood.xyz/poetry/fb495051-cd95-4061-9e1c-f49fbf7255f9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻漢老弟假山
        </h2>
        <div class="author"><a href="/author/7a87cdf9-7ab0-4578-9584-2627bff4822f.html" title="虞儔" target="_blank">
                虞儔
            </a> (宋)
        </div>
        <div class="paragraphs">
            
                <div class="paragraph">
                    庭空吏散無公事，一枕清風供午睡。
                </div>
                
                <div class="paragraph">
                    列仙之陬渺何許，化蝶翩翩可坐致。
                </div>
                
                <div class="paragraph">
                    夢中意行不識路，神前那有車乘墜。
                </div>
                
                <div class="paragraph">
                    立壁延緣蘿蔓綠，滑徑行視莓苔翠。
                </div>
                
                <div class="paragraph">
                    南遊忽到九疑峯，竹痕斑斑湘娥淚。
                </div>
                
                <div class="paragraph">
                    簫韶聲斷蒼梧雲，石上虛餘千古意。
                </div>
                
                <div class="paragraph">
                    回鑣斜經少昊墟，閬風縣圃窮幽邃。
                </div>
                
                <div class="paragraph">
                    崑崙銅柱高隠天，河流九曲東南被。
                </div>
                
                <div class="paragraph">
                    高掌遠蹠得我驚，二華巨靈留贔屭。
                </div>
                
                <div class="paragraph">
                    三丘却轉問勾芒，首冠連鼇誰所置。
                </div>
                
                <div class="paragraph">
                    蓬萊浪自弱水隔，俛仰之間興已寄。
                </div>
                
                <div class="paragraph">
                    傳聞有棗大如瓜，一笑安期方指示。
                </div>
                
                <div class="paragraph">
                    惡風驟起吹船回，未悟此身在平地。
                </div>
                
                <div class="paragraph">
                    鼕鼕衙鼓忽驚覺，起來恰見羣兒戲。
                </div>
                
                <div class="paragraph">
                    疊石亭前作假山，列嶂層峯生詭異。
                </div>
                
                <div class="paragraph">
                    有如中怒互拏攫，或似畫眉相嫵媚。
                </div>
                
                <div class="paragraph">
                    神獒獅子豈其朋，伏虎卧駝非若類。
                </div>
                
                <div class="paragraph">
                    珠屏九摺地不惜，西柱一峯天所棄。
                </div>
                
                <div class="paragraph">
                    眼中乍見已堪賞，夢裏曾遊俱可誌。
                </div>
                
                <div class="paragraph">
                    連筒灌水瀑泉飛，薄岸臨坻盤石巋。
                </div>
                
                <div class="paragraph">
                    瓦盤拳石養菖蒲，小有仇池今見二。
                </div>
                
                <div class="paragraph">
                    乃知仙境只人間，跬步不移千里至。
                </div>
                
                <div class="paragraph">
                    向來封國在槐枝，我今此夢真相似。
                </div>
                
                <div class="paragraph">
                    要知萬事孰非夢，何物世間能久嗜。
                </div>
                
                <div class="paragraph">
                    有人夜半欲移舟，讀我此詩寧不愧。
                </div>
                
        </div>
    </div>
</body>

</html>