<!DOCTYPE html>
<html>

<head>
    <title>
        感年
    </title>
    <meta name="keywords" content="感年 -- 鄒浩">
    <meta name="description" content="感年 -- 鄒浩">
    <meta property="og:title" content="感年">
    <meta property="og:url" content="https://vwood.xyz/poetry/35a6f363-80e4-49eb-9374-c6aa806e1fef.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            感年
        </h2>
        <div class="author"><a href="/author/583b6155-9adc-42c3-80b1-05e8b0fe9854.html" title="鄒浩" target="_blank">
                鄒浩
            </a> (宋)
        </div>
        <div class="paragraphs">
            
                <div class="paragraph">
                    一世三十年，我今二十九。
                </div>
                
                <div class="paragraph">
                    昔人當此時，事業已不朽。
                </div>
                
                <div class="paragraph">
                    顔淵語心齋，瞠若夫子後。
                </div>
                
                <div class="paragraph">
                    著錄盈三千，獨居四科首。
                </div>
                
                <div class="paragraph">
                    荀彧王佐才，智略子房偶。
                </div>
                
                <div class="paragraph">
                    脫身作謀主，談笑解紛糾。
                </div>
                
                <div class="paragraph">
                    元賓與習之，二李相左右。
                </div>
                
                <div class="paragraph">
                    復命索玄微，詞章配韓柳。
                </div>
                
                <div class="paragraph">
                    夙成更超倫，初不愧黄耉。
                </div>
                
                <div class="paragraph">
                    項槖實可師，仲尼安敢友。
                </div>
                
                <div class="paragraph">
                    孔融登龍門，元禮接彌厚。
                </div>
                
                <div class="paragraph">
                    叔度千頃波，能使荀淑忸。
                </div>
                
                <div class="paragraph">
                    陳蕃置一室，誓滌天下垢。
                </div>
                
                <div class="paragraph">
                    賈誼入朝廷，號咷動明后。
                </div>
                
                <div class="paragraph">
                    陸機文賦成，見者咸歛手。
                </div>
                
                <div class="paragraph">
                    禰衡孰比俊，帝室宜見受。
                </div>
                
                <div class="paragraph">
                    李賀錦囊中，佳句敵瓊玖。
                </div>
                
                <div class="paragraph">
                    相望編簡上，灼灼列星斗。
                </div>
                
                <div class="paragraph">
                    而我獨何人，擬之一無有。
                </div>
                
                <div class="paragraph">
                    追維故時事，浹背汗如瀏。
                </div>
                
                <div class="paragraph">
                    窮年坐井底，曾不辨虀臼。
                </div>
                
                <div class="paragraph">
                    多岐既亡羊，畫虎欲類狗。
                </div>
                
                <div class="paragraph">
                    狂瀾儻不迴，何以刷兹醜。
                </div>
                
                <div class="paragraph">
                    吁嗟歲律逝，易於屈伸肘。
                </div>
                
                <div class="paragraph">
                    分陰所當惜，來者勿復苟。
                </div>
                
                <div class="paragraph">
                    譬彼力田子，耘耡肯鹵莽。
                </div>
                
                <div class="paragraph">
                    所期嘉苗成，不使亂於莠。
                </div>
                
                <div class="paragraph">
                    血氣况方剛，龍鍾未爲叟。
                </div>
                
                <div class="paragraph">
                    高名非我心，沒齒庶無咎。
                </div>
                
        </div>
    </div>
</body>

</html>