<!DOCTYPE html>
<html>

<head>
    <title>
        穿巖
    </title>
    <meta name="keywords" content="穿巖 -- 王爚">
    <meta name="description" content="穿巖 -- 王爚">
    <meta property="og:title" content="穿巖">
    <meta property="og:url" content="https://vwood.xyz/poetry/99f40175-dcd7-4c27-ba09-cdc6c00239ac.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            穿巖
        </h2>
        <div class="author"><a href="/author/35d30592-65e3-48d6-bfd2-fb16d2017209.html" title="王爚" target="_blank">
                王爚
            </a> (宋)
        </div>
        <div class="paragraphs">
            
                <div class="paragraph">
                    穿巖之峰高蒼蒼，峰巒十九摩天光。
                </div>
                
                <div class="paragraph">
                    晨曦烜赫晹出岫，下望滄海何茫茫。
                </div>
                
                <div class="paragraph">
                    有峰俛伏如鵝鼻，世說任公釣魚地。
                </div>
                
                <div class="paragraph">
                    纜舟鑿石宛然存，海變桑田幾千歲。
                </div>
                
                <div class="paragraph">
                    泗洲儼然坐其中，右顧蒸餠香爐峰。
                </div>
                
                <div class="paragraph">
                    普賢獅子出雲來，筆架磬峰應覆鐘。
                </div>
                
                <div class="paragraph">
                    峰頭有石平如席，仙子下棋有仙跡。
                </div>
                
                <div class="paragraph">
                    雲收帳暖見文殊，新婦蛾眉弄空碧。
                </div>
                
                <div class="paragraph">
                    好似將軍戰勝歸，擺旗卓劍逞雄威。
                </div>
                
                <div class="paragraph">
                    又若子卿持漢節，幞頭高聳立丹墀。
                </div>
                
                <div class="paragraph">
                    或如驟馬朝天闕，鼻孔撩天通日月。
                </div>
                
                <div class="paragraph">
                    中有神人來隠居，老墨題詩猶未滅。
                </div>
                
                <div class="paragraph">
                    斷崖蒼碧一線懸，崎嶇有路如登天。
                </div>
                
                <div class="paragraph">
                    松關竹塢雜秋色，稻田麥壠凝春烟。
                </div>
                
                <div class="paragraph">
                    危樓傑閣建庵宇，石空神僧開山祖。
                </div>
                
                <div class="paragraph">
                    八載跏趺不下山，冷眼死生猶旦暮。
                </div>
                
                <div class="paragraph">
                    遊人到此若登瀛，徙倚闌干鬼神驚。
                </div>
                
                <div class="paragraph">
                    當年瀉出天池水，猶是尋常瀑布聲。
                </div>
                
                <div class="paragraph">
                    山猿夜啼明月薄，聽雪眠雲猶未覺。
                </div>
                
                <div class="paragraph">
                    五百真人應共歸，天香桂子紛紛落。
                </div>
                
                <div class="paragraph">
                    居民多在此山前，强寇陸梁宣和年。
                </div>
                
                <div class="paragraph">
                    流毒數州民受苦，老稚登山獲保全。
                </div>
                
                <div class="paragraph">
                    誰知草莽英雄起，管領鄉民皆效死。
                </div>
                
                <div class="paragraph">
                    山上分爲西南界，十萬魔軍猶睥睨。
                </div>
                
                <div class="paragraph">
                    儒生談笑覓封侯，胸中好算皆戈矛。
                </div>
                
                <div class="paragraph">
                    深入賊巢諭恩信，渠魁乞伏如罪俘。
                </div>
                
                <div class="paragraph">
                    上功幕府獻天子，顯立軍功曳朱紫。
                </div>
                
                <div class="paragraph">
                    生靈不作犬羊羞，民到于今受其賜。
                </div>
                
                <div class="paragraph">
                    人心有感自不忘，從茲築庵山之崗。
                </div>
                
                <div class="paragraph">
                    千春萬載奉祀事，願祝生民長樂康。
                </div>
                
        </div>
    </div>
</body>

</html>