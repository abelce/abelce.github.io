<!DOCTYPE html>
<html>

<head>
    <title>
        贈方童子
    </title>
    <meta name="keywords" content="贈方童子 -- 方回">
    <meta name="description" content="贈方童子 -- 方回">
    <meta property="og:title" content="贈方童子">
    <meta property="og:url" content="https://vwood.xyz/poetry/0cd599a6-5487-49fa-9ee2-710b850a808c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈方童子
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    我年五十九，門弧子垂左。
                </div>
                
                <div class="paragraph">
                    我今年七十，見子雙髻鬌。
                </div>
                
                <div class="paragraph">
                    腹僅椰子大，貯書一何夥。
                </div>
                
                <div class="paragraph">
                    疾讀建瓴水，響應炙車輠。
                </div>
                
                <div class="paragraph">
                    光怪蟠肺腸，不啻珠萬顆。
                </div>
                
                <div class="paragraph">
                    小松三尺許，千丈氣磊砢。
                </div>
                
                <div class="paragraph">
                    近笑韓氏子，瑟僩了細瑣。
                </div>
                
                <div class="paragraph">
                    遠笑陶翁兒，但解覓梨果。
                </div>
                
                <div class="paragraph">
                    我年如子時，記誦亦云頗。
                </div>
                
                <div class="paragraph">
                    舉苕乃遺帚，一懶萬事墮。
                </div>
                
                <div class="paragraph">
                    願子於心田，及時勇耕播。
                </div>
                
                <div class="paragraph">
                    秋成斂精鑿，糠粃勤篩簸。
                </div>
                
                <div class="paragraph">
                    子之名曰燧，此語本宰我。
                </div>
                
                <div class="paragraph">
                    拾舊新是圖，學問甚改火。
                </div>
                
                <div class="paragraph">
                    字之曰又新，進業幸勿惰。
                </div>
                
                <div class="paragraph">
                    譬如萬里途，幸已餱糧裹。
                </div>
                
                <div class="paragraph">
                    一旦輟于行，駿馬同鱉跛。
                </div>
                
                <div class="paragraph">
                    近世文字繁，動輒百篋鎖。
                </div>
                
                <div class="paragraph">
                    誰能發蠹魚，丹鉛拂埃堁。
                </div>
                
                <div class="paragraph">
                    手之而口之，五夜孤燈坐。
                </div>
                
                <div class="paragraph">
                    林下時思之，解衣盤薄臝。
                </div>
                
                <div class="paragraph">
                    六經四書外，一一與探揣。
                </div>
                
                <div class="paragraph">
                    鵬鯨大胾嘬，餘子或螟蠃。
                </div>
                
                <div class="paragraph">
                    又新有如此，名世豈不可。
                </div>
                
                <div class="paragraph">
                    江之水湯湯，念子駕歸舸。
                </div>
                
                <div class="paragraph">
                    泝源尋紫陽，子其正帆柁。
                </div>
                
        </div>
    </div>
</body>

</html>