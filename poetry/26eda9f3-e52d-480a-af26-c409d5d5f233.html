<!DOCTYPE html>
<html>

<head>
    <title>
        雲安監勸學詩
    </title>
    <meta name="keywords" content="雲安監勸學詩 -- 王日翬">
    <meta name="description" content="雲安監勸學詩 -- 王日翬">
    <meta property="og:title" content="雲安監勸學詩">
    <meta property="og:url" content="https://vwood.xyz/poetry/26eda9f3-e52d-480a-af26-c409d5d5f233.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            雲安監勸學詩
        </h2>
        <div class="author"><a href="/author/131b469e-19f6-4232-8203-89de8c27e30c.html" title="王日翬" target="_blank">
                王日翬
            </a> (宋)
        </div>
        <div class="paragraphs">
            
                <div class="paragraph">
                    雲安古湯谿，□□□□濱。
                </div>
                
                <div class="paragraph">
                    無室不鹽煙，無民不樵薪。
                </div>
                
                <div class="paragraph">
                    士子獨希少，錐刀事艱辛。
                </div>
                
                <div class="paragraph">
                    我因沿檄來，暇日聊咨詢。
                </div>
                
                <div class="paragraph">
                    谿山秀且清，湛碧高嶙峋。
                </div>
                
                <div class="paragraph">
                    衣冠杳不報，敢問夫何因。
                </div>
                
                <div class="paragraph">
                    盛言漢廷尉，有語詒鄉鄰。
                </div>
                
                <div class="paragraph">
                    三牛對馬嶺，有井無貴人。
                </div>
                
                <div class="paragraph">
                    斯言既篤信，詩禮不復聞。
                </div>
                
                <div class="paragraph">
                    我聞爲咨嗟，此語深非仁。
                </div>
                
                <div class="paragraph">
                    儒風一旦掃，有甚遭燒焚。
                </div>
                
                <div class="paragraph">
                    因言廷尉者，其生豈不神。
                </div>
                
                <div class="paragraph">
                    既稟神靈姿，甯非賢聖倫。
                </div>
                
                <div class="paragraph">
                    安得鄙俚語，千載愚斯民。
                </div>
                
                <div class="paragraph">
                    斯民有幸氏，貴豈無足尊。
                </div>
                
                <div class="paragraph">
                    唐皇上柱國，僞蜀掌絲綸。
                </div>
                
                <div class="paragraph">
                    遺誥尚可考，苗裔亦詵詵。
                </div>
                
                <div class="paragraph">
                    後生宜可畏，況逢堯舜辰。
                </div>
                
                <div class="paragraph">
                    如何三百年，自棄甘煨塵。
                </div>
                
                <div class="paragraph">
                    前賢不知慕，俚語常書紳。
                </div>
                
                <div class="paragraph">
                    不知非格言，野老相因循。
                </div>
                
                <div class="paragraph">
                    爲言聽我語，蜀氏初頑囂。
                </div>
                
                <div class="paragraph">
                    文翁爲益州，化蜀與維新。
                </div>
                
                <div class="paragraph">
                    英才出王馬，繼世揚子雲。
                </div>
                
                <div class="paragraph">
                    詞章靄當世，至今耀清芬。
                </div>
                
                <div class="paragraph">
                    自爾吾蜀士，文學多彬彬。
                </div>
                
                <div class="paragraph">
                    乃知湯谿上，未必無國珍。
                </div>
                
                <div class="paragraph">
                    琢磨始成器，匪即爲荆榛。
                </div>
                
                <div class="paragraph">
                    我雖非文翁，志使風俗淳。
                </div>
                
                <div class="paragraph">
                    亦非好辯者，示勸聊諄諄。
                </div>
                
                <div class="paragraph">
                    公侯甯有種，自致唯斯文。
                </div>
                
                <div class="paragraph">
                    蜀學乃孤陋，師友須隆親。
                </div>
                
                <div class="paragraph">
                    又當聽我言，既學須能勤。
                </div>
                
                <div class="paragraph">
                    不勤如不學，勤學始成身。
                </div>
                
                <div class="paragraph">
                    窮兮世巨儒，達兮國名臣。
                </div>
                
                <div class="paragraph">
                    唯恐學不至，學必無沈淪。
                </div>
                
                <div class="paragraph">
                    如不學爲名，不如復煎熏。
                </div>
                
                <div class="paragraph">
                    十室有忠信，見者希能遵。
                </div>
                
                <div class="paragraph">
                    會觀集歲後，俊造來誾誾。
                </div>
                
                <div class="paragraph">
                    一成詩禮鄉，舉充觀國賓。
                </div>
                
        </div>
    </div>
</body>

</html>