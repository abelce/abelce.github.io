<!DOCTYPE html>
<html>

<head>
    <title>
        采石峨嵋亭登覽贈翰林張唐公
    </title>
    <meta name="keywords" content="采石峨嵋亭登覽贈翰林張唐公 -- 郭祥正">
    <meta name="description" content="采石峨嵋亭登覽贈翰林張唐公 -- 郭祥正">
    <meta property="og:title" content="采石峨嵋亭登覽贈翰林張唐公">
    <meta property="og:url" content="https://vwood.xyz/poetry/370c33c5-fe83-426d-a36c-a78fb90051bd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            采石峨嵋亭登覽贈翰林張唐公
        </h2>
        <div class="author"><a href="/author/034a5084-6907-4dd2-ba5b-96aa9d8843fa.html" title="郭祥正" target="_blank">
                郭祥正
            </a> (宋)
        </div>
        <div class="paragraphs">
            
                <div class="paragraph">
                    巨舟發長溪，簫鼓奏雲漢。
                </div>
                
                <div class="paragraph">
                    史君領賓從，險絕窮壯觀。
                </div>
                
                <div class="paragraph">
                    逶迤轉滄洲，稍泊大江岸。
                </div>
                
                <div class="paragraph">
                    前登千丈峰，萬里瞰瀰漫。
                </div>
                
                <div class="paragraph">
                    峨嵋聳雙碧，斬斬天塹斷。
                </div>
                
                <div class="paragraph">
                    誰驅六龍轡，事逐孤煙散。
                </div>
                
                <div class="paragraph">
                    如聞限南北，謬彼曹公嘆。
                </div>
                
                <div class="paragraph">
                    寧知真人興，遐徼服輝煥。
                </div>
                
                <div class="paragraph">
                    僭王苟餘息，窘束若鼠竄。
                </div>
                
                <div class="paragraph">
                    虹蜺渡戈甲，雷雨洗屯難。
                </div>
                
                <div class="paragraph">
                    石根有遺迹，俯首想神算。
                </div>
                
                <div class="paragraph">
                    承平逾百年，鍼砭決癰𤴯。
                </div>
                
                <div class="paragraph">
                    幸茲國老賢，州事無留斷。
                </div>
                
                <div class="paragraph">
                    披榛構危亭，突兀出天半。
                </div>
                
                <div class="paragraph">
                    樂成須吾曹，嘯詠爭璀璨。
                </div>
                
                <div class="paragraph">
                    天空纖靄沒，川動日華亂。
                </div>
                
                <div class="paragraph">
                    羣鷗或飛舞，縞練遺片段。
                </div>
                
                <div class="paragraph">
                    歸艎鯨鬣擺，漁火星點燦。
                </div>
                
                <div class="paragraph">
                    靈犀安用燬，神理幽可贊。
                </div>
                
                <div class="paragraph">
                    翻思袁謝輩，道貴一以貫。
                </div>
                
                <div class="paragraph">
                    遇古名空傳，逢今歲非晏。
                </div>
                
                <div class="paragraph">
                    我公神采瑩，皎皎白玉瓘。
                </div>
                
                <div class="paragraph">
                    言詞珠內擲，肝腎錦繡爛。
                </div>
                
                <div class="paragraph">
                    平生存至誠，許與比象彖。
                </div>
                
                <div class="paragraph">
                    況當仙府間，長謠愈華奐。
                </div>
                
                <div class="paragraph">
                    原原無根涯，天馬脫羈絆。
                </div>
                
                <div class="paragraph">
                    顧予亦何人，勇和不知偄。
                </div>
                
                <div class="paragraph">
                    譬彼禽之雛，斂翼自投彈。
                </div>
                
                <div class="paragraph">
                    飲闌記名姓，會稽妙揮翰。
                </div>
                
                <div class="paragraph">
                    滑磨青瑤碑，八法素常按。
                </div>
                
                <div class="paragraph">
                    點畫猶生成，霜池聚鴻雁。
                </div>
                
                <div class="paragraph">
                    千載期弗訛，鑒賞永傳玩。
                </div>
                
                <div class="paragraph">
                    盛事難再並，月上歸興逭。
                </div>
                
        </div>
    </div>
</body>

</html>