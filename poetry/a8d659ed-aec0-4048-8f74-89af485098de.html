<!DOCTYPE html>
<html>

<head>
    <title>
        宗忠簡留守司二劄家書吾友三帖贊
    </title>
    <meta name="keywords" content="宗忠簡留守司二劄家書吾友三帖贊 -- 岳珂">
    <meta name="description" content="宗忠簡留守司二劄家書吾友三帖贊 -- 岳珂">
    <meta property="og:title" content="宗忠簡留守司二劄家書吾友三帖贊">
    <meta property="og:url" content="https://vwood.xyz/poetry/a8d659ed-aec0-4048-8f74-89af485098de.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            宗忠簡留守司二劄家書吾友三帖贊
        </h2>
        <div class="author"><a href="/author/a53019ba-43d9-4957-8663-002134d2b937.html" title="岳珂" target="_blank">
                岳珂
            </a> (宋)
        </div>
        <div class="paragraphs">
            
                <div class="paragraph">
                    人心大義，不作不奮。
                </div>
                
                <div class="paragraph">
                    楚漢之間，較者尺寸。
                </div>
                
                <div class="paragraph">
                    翼翼京邑，九聖所都。
                </div>
                
                <div class="paragraph">
                    時方多艱，天下之樞。
                </div>
                
                <div class="paragraph">
                    勢進則張，狙詐作使。
                </div>
                
                <div class="paragraph">
                    聚而遺毒，不人則己。
                </div>
                
                <div class="paragraph">
                    一退則衄，彼莫我宗。
                </div>
                
                <div class="paragraph">
                    于敵弗施，各逞其鋒。
                </div>
                
                <div class="paragraph">
                    天方授吾，狼貪如罕。
                </div>
                
                <div class="paragraph">
                    使乘其弊，隻輪不返。
                </div>
                
                <div class="paragraph">
                    機失于昨，何救匪今。
                </div>
                
                <div class="paragraph">
                    方憤之人，未弱之心。
                </div>
                
                <div class="paragraph">
                    京國有君，河外有統。
                </div>
                
                <div class="paragraph">
                    如彼見關，孰不鼓勇。
                </div>
                
                <div class="paragraph">
                    犖犖忠簡，蓍數龜陳。
                </div>
                
                <div class="paragraph">
                    瞭其胸中，七十之身。
                </div>
                
                <div class="paragraph">
                    黄汪何知，愛以姑息。
                </div>
                
                <div class="paragraph">
                    捐之中原，俾自爲敵。
                </div>
                
                <div class="paragraph">
                    謂不可敵，公方渡河。
                </div>
                
                <div class="paragraph">
                    連壁百萬，馬騰士歌。
                </div>
                
                <div class="paragraph">
                    公心何愛，憤至于死。
                </div>
                
                <div class="paragraph">
                    紐不在上，雖締易弛。
                </div>
                
                <div class="paragraph">
                    滎陽勿守，漢業豈高。
                </div>
                
                <div class="paragraph">
                    屠狗販儈，何吠不嘈。
                </div>
                
                <div class="paragraph">
                    公之皇皇，意固有謂。
                </div>
                
                <div class="paragraph">
                    究觀後來，公則知至。
                </div>
                
                <div class="paragraph">
                    人謂公跡，如祖豫州。
                </div>
                
                <div class="paragraph">
                    河南晉土，未終其謀。
                </div>
                
                <div class="paragraph">
                    人謂公身，如葛丞相。
                </div>
                
                <div class="paragraph">
                    祁山屢出，竟沮凋喪。
                </div>
                
                <div class="paragraph">
                    惟我謂公，特知所先。
                </div>
                
                <div class="paragraph">
                    用公之言，必也萬全。
                </div>
                
                <div class="paragraph">
                    三光其分，五岳其裂。
                </div>
                
                <div class="paragraph">
                    天乎奈何，誰實爲孽。
                </div>
                
                <div class="paragraph">
                    精衛往矣，所填者波。
                </div>
                
                <div class="paragraph">
                    叫于九閽，公心不磨。
                </div>
                
        </div>
    </div>
</body>

</html>