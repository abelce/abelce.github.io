<!DOCTYPE html>
<html>

<head>
    <title>
        媒問嫠
    </title>
    <meta name="keywords" content="媒問嫠 -- 胡次焱">
    <meta name="description" content="媒問嫠 -- 胡次焱">
    <meta property="og:title" content="媒問嫠">
    <meta property="og:url" content="https://vwood.xyz/poetry/750c3231-5d3d-4f5e-b006-f1c3d1dcef54.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            媒問嫠
        </h2>
        <div class="author"><a href="/author/2164543f-c8bc-488e-8a46-00b9666e6ca5.html" title="胡次焱" target="_blank">
                胡次焱
            </a> (宋)
        </div>
        <div class="paragraphs">
            
                <div class="paragraph">
                    媒問嫠，汝何傷。
                </div>
                
                <div class="paragraph">
                    汝爲閨秀時，辛苦事蠶桑。
                </div>
                
                <div class="paragraph">
                    僴瑟順爲正，婉娩禮自將。
                </div>
                
                <div class="paragraph">
                    笥中有練裙，衣上無明璫。
                </div>
                
                <div class="paragraph">
                    貧女古難嫁，賣犬辦資裝。
                </div>
                
                <div class="paragraph">
                    中年得夫壻，憧憧拜姑嫜。
                </div>
                
                <div class="paragraph">
                    肅容采蘋藻，洗手供羹湯。
                </div>
                
                <div class="paragraph">
                    良人正少年，相期家道昌。
                </div>
                
                <div class="paragraph">
                    良緣天所妬，夫壻奄云亡。
                </div>
                
                <div class="paragraph">
                    自從夫壻亡，十年守空房。
                </div>
                
                <div class="paragraph">
                    素帷代錦幬，苫席易牙牀。
                </div>
                
                <div class="paragraph">
                    孤眠耿夜半，單立黯昏黄。
                </div>
                
                <div class="paragraph">
                    煢煢影徘徊，鞅鞅情彷徨。
                </div>
                
                <div class="paragraph">
                    皓月照枕衾，暴雨頹垣牆。
                </div>
                
                <div class="paragraph">
                    獨寤誰呼喚，獨語誰交相。
                </div>
                
                <div class="paragraph">
                    如凌空失翼，如涉川無梁。
                </div>
                
                <div class="paragraph">
                    嫠來吾語汝，琴瑟貴更張。
                </div>
                
                <div class="paragraph">
                    汝篋既單薄，汝門復淒涼。
                </div>
                
                <div class="paragraph">
                    汝寒何以衣，汝饑何以糧。
                </div>
                
                <div class="paragraph">
                    紡績終難給，舂汲勞欲僵。
                </div>
                
                <div class="paragraph">
                    死者不復起，生者宜自詳。
                </div>
                
                <div class="paragraph">
                    鄰有美丈夫，顒顒更昂昂。
                </div>
                
                <div class="paragraph">
                    牛羊量用谷，金玉堆滿堂。
                </div>
                
                <div class="paragraph">
                    畫梁青瑣闥，珠簾毹氍廂。
                </div>
                
                <div class="paragraph">
                    琱戶金彈丸，寶鞍青絲韁。
                </div>
                
                <div class="paragraph">
                    旌旗明晚霞，劍戟磨秋霜。
                </div>
                
                <div class="paragraph">
                    奴隸厭綺紈，犬貓棄餦餭。
                </div>
                
                <div class="paragraph">
                    門下粲珠履，庭前沸笙簧。
                </div>
                
                <div class="paragraph">
                    出則專城居，入則侍明光。
                </div>
                
                <div class="paragraph">
                    一呼千夫諾，一指萬夫張。
                </div>
                
                <div class="paragraph">
                    一笑生羽翼，一怒起鋒芒。
                </div>
                
                <div class="paragraph">
                    吾慕昔蹇修，與汝解佩纕。
                </div>
                
                <div class="paragraph">
                    以此窈窕婦，配彼組繪郎。
                </div>
                
                <div class="paragraph">
                    花樹戲蛺蝶，蓮浦浴鴛鴦。
                </div>
                
                <div class="paragraph">
                    無煩賦藕花，且喜華枯楊。
                </div>
                
                <div class="paragraph">
                    何妨鸞舞鏡，應彼鳳求凰。
                </div>
                
                <div class="paragraph">
                    人無百歲人，倏忽如風狂。
                </div>
                
                <div class="paragraph">
                    莫將泡影身，徒置冰炭場。
                </div>
                
                <div class="paragraph">
                    死後留名節，身朽魂茫茫。
                </div>
                
                <div class="paragraph">
                    生前受富貴，志得意洋洋。
                </div>
                
                <div class="paragraph">
                    人生行樂爾，二者試裁量。
                </div>
                
                <div class="paragraph">
                    蔬食不日給，孰與飫膏粱。
                </div>
                
                <div class="paragraph">
                    荆釵不自謀，孰與雲霞裳。
                </div>
                
                <div class="paragraph">
                    年滔滔不反，貌駸駸已蒼。
                </div>
                
                <div class="paragraph">
                    敗棋須換局，作戲且逢場。
                </div>
                
                <div class="paragraph">
                    文君慕相如，恢女喚江郎。
                </div>
                
                <div class="paragraph">
                    有髮可重結，有耳何自戕。
                </div>
                
                <div class="paragraph">
                    試問東夷子，何如聲伯孃。
                </div>
                
                <div class="paragraph">
                    信書不如無，未必有共姜。
                </div>
                
                <div class="paragraph">
                    鬼妻變人婦，毋作老死孀。
                </div>
                
        </div>
    </div>
</body>

</html>