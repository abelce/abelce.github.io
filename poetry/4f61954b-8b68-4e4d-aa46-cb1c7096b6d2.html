<!DOCTYPE html>
<html>

<head>
    <title>
        送黄秀實著作赴單父任
    </title>
    <meta name="keywords" content="送黄秀實著作赴單父任 -- 廖剛">
    <meta name="description" content="送黄秀實著作赴單父任 -- 廖剛">
    <meta property="og:title" content="送黄秀實著作赴單父任">
    <meta property="og:url" content="https://vwood.xyz/poetry/4f61954b-8b68-4e4d-aa46-cb1c7096b6d2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送黄秀實著作赴單父任
        </h2>
        <div class="author"><a href="/author/27952773-dd18-42b7-bb1f-0134aeed3e27.html" title="廖剛" target="_blank">
                廖剛
            </a> (宋)
        </div>
        <div class="paragraphs">
            
                <div class="paragraph">
                    憶昔負笈遊虞庠，三千縫掖紛袍霜。
                </div>
                
                <div class="paragraph">
                    英姿鋭氣磨干將，凌雲薄漢爭翺翔。
                </div>
                
                <div class="paragraph">
                    君時捧書自閩鄉，賈生十八驚洛陽。
                </div>
                
                <div class="paragraph">
                    南宫我適同廣場，邂逅愚智俱忘羊。
                </div>
                
                <div class="paragraph">
                    低回十載燈燭光，纖鱗壁水追洋洋。
                </div>
                
                <div class="paragraph">
                    憐君兄弟雙鳯皇，鄧林秀出凡楩樟。
                </div>
                
                <div class="paragraph">
                    才名籍籍日以香，誰者不識江夏黄。
                </div>
                
                <div class="paragraph">
                    登籍還許聯龍章，米糠初未精簸揚。
                </div>
                
                <div class="paragraph">
                    須臾綠驥馳康莊，瑤池下澤殊行藏。
                </div>
                
                <div class="paragraph">
                    西清椽筆金玉相，揚鞭緩珮鵷鷺行。
                </div>
                
                <div class="paragraph">
                    丘明遷固與頡頏，汗流曄壽走且僵。
                </div>
                
                <div class="paragraph">
                    文奎忽度南斗傍，江湖洗耳聽鳴榔。
                </div>
                
                <div class="paragraph">
                    相逢一笑百念亡，玉自輝潔蘭仍芳。
                </div>
                
                <div class="paragraph">
                    元經寂寞誰問楊，逃空我幸論肺腸。
                </div>
                
                <div class="paragraph">
                    蛟龍蟠蜇豈可常，賜環長恐成參商。
                </div>
                
                <div class="paragraph">
                    春風三月鶯燕忙，橋飛柳絮隨風狂。
                </div>
                
                <div class="paragraph">
                    修補冉冉將征艎，别離安得情無傷。
                </div>
                
                <div class="paragraph">
                    如君知音滿廟堂，塵沙肯使埋珪璋。
                </div>
                
                <div class="paragraph">
                    鵬程九萬詎易量，從今拭目看騰驤。
                </div>
                
                <div class="paragraph">
                    我慚百事無一長，獨有疏懶勝嵇康。
                </div>
                
                <div class="paragraph">
                    功名老大空激昂，那能俯仰巡門牆。
                </div>
                
                <div class="paragraph">
                    艱難辛苦亦備嘗，濯纓早晚尋滄浪。
                </div>
                
                <div class="paragraph">
                    與君後會何渺茫，江魚塞鴈無相忘。
                </div>
                
        </div>
    </div>
</body>

</html>