<!DOCTYPE html>
<html>

<head>
    <title>
        春寒紀異
    </title>
    <meta name="keywords" content="春寒紀異 -- 方回">
    <meta name="description" content="春寒紀異 -- 方回">
    <meta property="og:title" content="春寒紀異">
    <meta property="og:url" content="https://vwood.xyz/poetry/cf2a65da-051c-4c8b-9203-0b5b04b0b070.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            春寒紀異
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    今年一何異，人日苦連雨。
                </div>
                
                <div class="paragraph">
                    甲子復不晴，吾密識諸簿。
                </div>
                
                <div class="paragraph">
                    燒燈前一夕，轟然震雷鼓。
                </div>
                
                <div class="paragraph">
                    醉卧初未聞，遄駭雪霰舞。
                </div>
                
                <div class="paragraph">
                    乍暄汗膚爛，倏凍尪脊僂。
                </div>
                
                <div class="paragraph">
                    造物謔百昌，摩手遽斫斧。
                </div>
                
                <div class="paragraph">
                    侵尋二月初，野桃半吞吐。
                </div>
                
                <div class="paragraph">
                    嚴霜甚臘天，挫使顔色沮。
                </div>
                
                <div class="paragraph">
                    日昏盪黑子，天暗墮黄土。
                </div>
                
                <div class="paragraph">
                    占讖或未習，災眚亦可覩。
                </div>
                
                <div class="paragraph">
                    有客言近縣，癘鬼肆虐侮。
                </div>
                
                <div class="paragraph">
                    槌撞體肢軟，骾棘喉咽楚。
                </div>
                
                <div class="paragraph">
                    一家朝團欒，暮輒踣四五。
                </div>
                
                <div class="paragraph">
                    上丁祭孔廟，儒冠列如堵。
                </div>
                
                <div class="paragraph">
                    鼻壅背肩縮，咯唾滿廊廡。
                </div>
                
                <div class="paragraph">
                    閒居乏薪炭，畏風緊扃戶。
                </div>
                
                <div class="paragraph">
                    病輕勿輅醫，芎芷自煎煮。
                </div>
                
                <div class="paragraph">
                    橫縱亂方書，疊重着褐裋。
                </div>
                
                <div class="paragraph">
                    向來佳氣和，藜杖涉園渚。
                </div>
                
                <div class="paragraph">
                    掃涸詗新泉，搜枯攬幽莽。
                </div>
                
                <div class="paragraph">
                    融澌跳鮒鯈，潤壤泄蛙鼁。
                </div>
                
                <div class="paragraph">
                    謂即挈蠻榼，所至品村酤。
                </div>
                
                <div class="paragraph">
                    此意未獲騁，叉戟已見拒。
                </div>
                
                <div class="paragraph">
                    遥遥鶑花饒，惴惴蠶麥腐。
                </div>
                
                <div class="paragraph">
                    身患能有幾，時憂卒難數。
                </div>
                
                <div class="paragraph">
                    乾坤亦大矣，一喙其何補。
                </div>
                
                <div class="paragraph">
                    小待春事深，汛墓宴別墅。
                </div>
                
        </div>
    </div>
</body>

</html>