<!DOCTYPE html>
<html>

<head>
    <title>
        越問 良牧
    </title>
    <meta name="keywords" content="越問 良牧 -- 孫因">
    <meta name="description" content="越問 良牧 -- 孫因">
    <meta property="og:title" content="越問 良牧">
    <meta property="og:url" content="https://vwood.xyz/poetry/7a2da991-5229-4d1e-adea-e6b95288900c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            越問 良牧
        </h2>
        <div class="author"><a href="/author/55dd747f-fa05-4c6e-b67c-0ed02446c763.html" title="孫因" target="_blank">
                孫因
            </a> (宋)
        </div>
        <div class="paragraphs">
            
                <div class="paragraph">
                    自大駕之西幸兮，府遂爲於近藩。
                </div>
                
                <div class="paragraph">
                    賜行殿爲府治兮，暨澤牧之惟艱。
                </div>
                
                <div class="paragraph">
                    張毘陵首當是選兮，實股肱之舊弼。
                </div>
                
                <div class="paragraph">
                    仍土階之素規兮，因舊宇以爲安。
                </div>
                
                <div class="paragraph">
                    朱忠靖繼剖符兮，屹具瞻於岩石。
                </div>
                
                <div class="paragraph">
                    趙忠簡亦相望兮，凜清風而獨寒。
                </div>
                
                <div class="paragraph">
                    忠定王之來鎮兮，當乾道之四禩。
                </div>
                
                <div class="paragraph">
                    捐帑以置義租兮，闢宮而祠先賢。
                </div>
                
                <div class="paragraph">
                    諒棠陰之蔽芾兮，思召伯其如憩。
                </div>
                
                <div class="paragraph">
                    宜大封於是邦兮，良天道之好還。
                </div>
                
                <div class="paragraph">
                    後五十餘年兮，誰儷美以增飾。
                </div>
                
                <div class="paragraph">
                    維我新安公兮，騖逸駕而獨攀。
                </div>
                
                <div class="paragraph">
                    剖滯訟如澌流兮，召雨暘如應響。
                </div>
                
                <div class="paragraph">
                    使百城俱按堵兮，令滄海無驚瀾。
                </div>
                
                <div class="paragraph">
                    立吏膽於秋霜兮，洽民氣於春澤。
                </div>
                
                <div class="paragraph">
                    出干將於寶匣兮，照沆瀣於銅盤。
                </div>
                
                <div class="paragraph">
                    圜扉鞠爲茂草兮，麥岐藹其連秀。
                </div>
                
                <div class="paragraph">
                    令修戶庭之內兮，民樂湖山之閒。
                </div>
                
                <div class="paragraph">
                    既修政而人悅兮，文書省於幙府。
                </div>
                
                <div class="paragraph">
                    新百廢以具興兮，聳輪奐之偉觀。
                </div>
                
                <div class="paragraph">
                    八邑不知有役兮，一道不知有費。
                </div>
                
                <div class="paragraph">
                    若天造而神設兮，豈民力之或煩。
                </div>
                
                <div class="paragraph">
                    化榛莽爲宏麗兮，敞隘敝爲爽塏。
                </div>
                
                <div class="paragraph">
                    革蠹撓而雄疊兮，易朽腐而堊丹。
                </div>
                
                <div class="paragraph">
                    茲棟隆之規模兮，特於此乎小試。
                </div>
                
                <div class="paragraph">
                    非成毀之相仍兮，數循環而無端。
                </div>
                
                <div class="paragraph">
                    鎮越巋乎中踞兮，修廊翼其旁拱。
                </div>
                
                <div class="paragraph">
                    何獨斂夫散氣兮，所以重夫中權。
                </div>
                
                <div class="paragraph">
                    巨扁揭乎雲霄兮，鈞筆粲乎星斗。
                </div>
                
                <div class="paragraph">
                    山靈爲之呵護兮，珍光赫而屬天。
                </div>
                
                <div class="paragraph">
                    前方台之月華兮，後蓬萊之雲氣。
                </div>
                
                <div class="paragraph">
                    左燕春之凝香兮，右清白之寒泉。
                </div>
                
                <div class="paragraph">
                    繞層城以拂雲兮，開屏障於四面。
                </div>
                
                <div class="paragraph">
                    卧林影於雲壑兮，栖山光乎二軒。
                </div>
                
                <div class="paragraph">
                    吸平湖於酒杯兮，浮翠峯於茗椀。
                </div>
                
                <div class="paragraph">
                    送歸鴻於天外兮，數飛鷗於海門。
                </div>
                
                <div class="paragraph">
                    動秋聲之摵摵兮，泊晴嵐之藹藹。
                </div>
                
                <div class="paragraph">
                    餞崦嵫之夕照兮，賓暘谷之朝暾。
                </div>
                
                <div class="paragraph">
                    上越王之危臺兮，誦唐人之傑句。
                </div>
                
                <div class="paragraph">
                    鷓鴣飛而地迥兮，晴烟渺而天寬。
                </div>
                
                <div class="paragraph">
                    飛蓋游乎清夜兮，羃輕烟之素練。
                </div>
                
                <div class="paragraph">
                    棹歌發乎中沚兮，浴明月於金盆。
                </div>
                
                <div class="paragraph">
                    麗譙湧乎青冥兮，角聲起而寥亮。
                </div>
                
                <div class="paragraph">
                    佳山蔚其照眼兮，洗萬里之陰雰。
                </div>
                
                <div class="paragraph">
                    新隄平而擬掌兮，沸行歌以載路。
                </div>
                
                <div class="paragraph">
                    漕渠濬而舉重兮，鼓千艘而駢闐。
                </div>
                
                <div class="paragraph">
                    雄威扁營疊創兮，雷歡聲於貔虎。
                </div>
                
                <div class="paragraph">
                    泮宮修貢闈闢兮，遂飛躍於魚鳶。
                </div>
                
                <div class="paragraph">
                    臺府煥而一新兮，巖壑爲之改觀。
                </div>
                
                <div class="paragraph">
                    他人視之拱手兮，公談笑而不難。
                </div>
                
                <div class="paragraph">
                    既游刃之有餘兮，復善刀而藏用。
                </div>
                
                <div class="paragraph">
                    寂然若無所營兮，湛中襟而靖淵。
                </div>
                
                <div class="paragraph">
                    炷爐香而讀易兮，悟至理於泰否。
                </div>
                
                <div class="paragraph">
                    託寄軒之柱刻兮，等蘧廬於乾坤。
                </div>
                
                <div class="paragraph">
                    上方蕆事明庭兮，將入扈於豹尾。
                </div>
                
                <div class="paragraph">
                    如旄倪之借留兮，紛截鐙以攀轅。
                </div>
                
                <div class="paragraph">
                    繄郢曲之寡和兮，信蕭規之難繼。
                </div>
                
                <div class="paragraph">
                    民願公無遽歸兮，帝謂吾今召環。
                </div>
                
                <div class="paragraph">
                    雖卿月之暫駐兮，幸臨照夫越土。
                </div>
                
                <div class="paragraph">
                    恐使星之遷次兮，迫太階之魁躔。
                </div>
                
                <div class="paragraph">
                    推治越之道治天下兮，固我公之餘事。
                </div>
                
                <div class="paragraph">
                    然越人愛公如慈父母兮，願託歌而永傳。
                </div>
                
                <div class="paragraph">
                    客乃斂袵肅容兮，屏氣弗敢復言。
                </div>
                
                <div class="paragraph">
                    孫子於是濃墨大字兮，終夫越問之篇。
                </div>
                
        </div>
    </div>
</body>

</html>