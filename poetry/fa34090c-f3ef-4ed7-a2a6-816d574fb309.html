<!DOCTYPE html>
<html>

<head>
    <title>
        復用方字韵奉贈同舍慎思文潛同年天啟
    </title>
    <meta name="keywords" content="復用方字韵奉贈同舍慎思文潛同年天啟 -- 晁補之">
    <meta name="description" content="復用方字韵奉贈同舍慎思文潛同年天啟 -- 晁補之">
    <meta property="og:title" content="復用方字韵奉贈同舍慎思文潛同年天啟">
    <meta property="og:url" content="https://vwood.xyz/poetry/fa34090c-f3ef-4ed7-a2a6-816d574fb309.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            復用方字韵奉贈同舍慎思文潛同年天啟
        </h2>
        <div class="author"><a href="/author/dca89c07-bd96-4689-8f28-0cd75a9f5913.html" title="晁補之" target="_blank">
                晁補之
            </a> (宋)
        </div>
        <div class="paragraphs">
            
                <div class="paragraph">
                    平生數子天一方，今夕何夕情難忘。
                </div>
                
                <div class="paragraph">
                    荷衣攬蕙氣芬芳，冊府兩公同舍郎。
                </div>
                
                <div class="paragraph">
                    崑崙方軌萬里長，西城却望天蒼蒼。
                </div>
                
                <div class="paragraph">
                    秋庭風雨翻幕狂，夜語蔡侯同一堂。
                </div>
                
                <div class="paragraph">
                    張侯老筆森矛槍，文詞楚些遺蹇羌。
                </div>
                
                <div class="paragraph">
                    胸中水鏡誰否臧，學三百囷羞裹糧。
                </div>
                
                <div class="paragraph">
                    思如决瀆萬仞崗，大編小軸山壓牀。
                </div>
                
                <div class="paragraph">
                    城南買屋君舍旁，疲驂日附驥尾驤。
                </div>
                
                <div class="paragraph">
                    我慚昧道由四隍，人如燕宋初束裝。
                </div>
                
                <div class="paragraph">
                    聽君雄辯神揚揚，却思得一愁十亡。
                </div>
                
                <div class="paragraph">
                    鄧侯韞櫝價不償，有方未試聊貯囊。
                </div>
                
                <div class="paragraph">
                    起家牛斗玉笥鄉，鴻鶱早入鵷鷺行。
                </div>
                
                <div class="paragraph">
                    和鸞采齊要驌驦，一鐸便足諧宮商。
                </div>
                
                <div class="paragraph">
                    知君雲壑有松房，南陽耒耜心霸王。
                </div>
                
                <div class="paragraph">
                    玉池復說夜有光，仙人藏丹金鼎黄。
                </div>
                
                <div class="paragraph">
                    願分神瀵浴骨香，非我其人慚德凉。
                </div>
                
                <div class="paragraph">
                    蔡侯發迹江濫觴，閉籠祗欲擘海翔。
                </div>
                
                <div class="paragraph">
                    此公事業未渠央，六奇他日吾所望。
                </div>
                
                <div class="paragraph">
                    烏號張月刀瑩霜，裂五單于加印章。
                </div>
                
                <div class="paragraph">
                    穰苴可但虛斬莊，遭時立志未可忘。
                </div>
                
                <div class="paragraph">
                    白犢得瞽寧非祥，嗟予企踵不及牆。
                </div>
                
                <div class="paragraph">
                    逢君如渴御蔗漿，怯雖如鼠猶膽張。
                </div>
                
        </div>
    </div>
</body>

</html>