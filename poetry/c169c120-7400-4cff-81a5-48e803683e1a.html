<!DOCTYPE html>
<html>

<head>
    <title>
        九月十五日邇英講論語終篇賜執政講讀史官燕於東宮又遣中使就賜御書詩各一首臣軾得紫微花絕句其詞云絲綸閣下文書靜鐘鼓樓中刻漏長獨坐黄昏誰是伴紫微花對紫微郎翼日各以表謝又進詩一篇臣軾詩云
    </title>
    <meta name="keywords" content="九月十五日邇英講論語終篇賜執政講讀史官燕於東宮又遣中使就賜御書詩各一首臣軾得紫微花絕句其詞云絲綸閣下文書靜鐘鼓樓中刻漏長獨坐黄昏誰是伴紫微花對紫微郎翼日各以表謝又進詩一篇臣軾詩云 -- 蘇軾">
    <meta name="description" content="九月十五日邇英講論語終篇賜執政講讀史官燕於東宮又遣中使就賜御書詩各一首臣軾得紫微花絕句其詞云絲綸閣下文書靜鐘鼓樓中刻漏長獨坐黄昏誰是伴紫微花對紫微郎翼日各以表謝又進詩一篇臣軾詩云 -- 蘇軾">
    <meta property="og:title" content="九月十五日邇英講論語終篇賜執政講讀史官燕於東宮又遣中使就賜御書詩各一首臣軾得紫微花絕句其詞云絲綸閣下文書靜鐘鼓樓中刻漏長獨坐黄昏誰是伴紫微花對紫微郎翼日各以表謝又進詩一篇臣軾詩云">
    <meta property="og:url" content="https://vwood.xyz/poetry/c169c120-7400-4cff-81a5-48e803683e1a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            九月十五日邇英講論語終篇賜執政講讀史官燕於東宮又遣中使就賜御書詩各一首臣軾得紫微花絕句其詞云絲綸閣下文書靜鐘鼓樓中刻漏長獨坐黄昏誰是伴紫微花對紫微郎翼日各以表謝又進詩一篇臣軾詩云
        </h2>
        <div class="author"><a href="/author/a0927add-96a4-406f-98d2-eccffe36df5a.html" title="蘇軾" target="_blank">
                蘇軾
            </a> (宋)
        </div>
        <div class="paragraphs">
            
                <div class="paragraph">
                    繡裳畫衮雲垂地，不作成王剪桐戲。
                </div>
                
                <div class="paragraph">
                    日高黄繖下西清，風動槐龍舞交翠。
                </div>
                
                <div class="paragraph">
                    壁中蠹簡今千年，漆書科斗光射天。
                </div>
                
                <div class="paragraph">
                    諸儒不復憂吻燥，東宮賜酒如流泉。
                </div>
                
                <div class="paragraph">
                    酒酣復拜千金賜，一紙驚鸞回鳳字。
                </div>
                
                <div class="paragraph">
                    蒼顔白髮便生光，袖有驪珠三十四。
                </div>
                
                <div class="paragraph">
                    歸來車馬已喧闐，爭看銀鈎墨色鮮。
                </div>
                
                <div class="paragraph">
                    人間一日傳萬口，喜見雲章第一篇。
                </div>
                
                <div class="paragraph">
                    玉堂晝掩文書靜，鈴索不摇鐘漏永。
                </div>
                
                <div class="paragraph">
                    莫言弄筆數行書，須信時平由主聖。
                </div>
                
                <div class="paragraph">
                    犬羊散盡沙漠空，捷烽夜到甘泉宮。
                </div>
                
                <div class="paragraph">
                    似聞指揮築上郡，已覺談笑無西戎。
                </div>
                
                <div class="paragraph">
                    文思天子師文母，終閉玉關辭馬武。
                </div>
                
                <div class="paragraph">
                    小臣願對紫微花，試草尺書招贊普。
                </div>
                
        </div>
    </div>
</body>

</html>