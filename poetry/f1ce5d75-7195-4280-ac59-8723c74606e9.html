<!DOCTYPE html>
<html>

<head>
    <title>
        過彌牟有携魚過者買而放之因志以詩
    </title>
    <meta name="keywords" content="過彌牟有携魚過者買而放之因志以詩 -- 李流謙">
    <meta name="description" content="過彌牟有携魚過者買而放之因志以詩 -- 李流謙">
    <meta property="og:title" content="過彌牟有携魚過者買而放之因志以詩">
    <meta property="og:url" content="https://vwood.xyz/poetry/f1ce5d75-7195-4280-ac59-8723c74606e9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            過彌牟有携魚過者買而放之因志以詩
        </h2>
        <div class="author"><a href="/author/8391b862-4ab7-4511-8d70-99700f6b8bc2.html" title="李流謙" target="_blank">
                李流謙
            </a> (宋)
        </div>
        <div class="paragraphs">
            
                <div class="paragraph">
                    行役道荒戍，馬行何徐徐。
                </div>
                
                <div class="paragraph">
                    市人捉筠籃，偃然數尾魚。
                </div>
                
                <div class="paragraph">
                    始疑失清波，殘息憊不蘇。
                </div>
                
                <div class="paragraph">
                    俄掉尾與鬐，示之尚可圖。
                </div>
                
                <div class="paragraph">
                    殺戒宿所持，堅盟敢渝初。
                </div>
                
                <div class="paragraph">
                    爾命如丘山，我金若錙銖。
                </div>
                
                <div class="paragraph">
                    敢靳百錢惠，坐視甘醢葅。
                </div>
                
                <div class="paragraph">
                    空籃俱置之，漣漪縱縲俘。
                </div>
                
                <div class="paragraph">
                    旋收褫駭魄，亟反清泠居。
                </div>
                
                <div class="paragraph">
                    僕夫亦欣然，毋疑校人誣。
                </div>
                
                <div class="paragraph">
                    爲龍未可知，風雷躍雲衢。
                </div>
                
                <div class="paragraph">
                    田文出函關，子卿反荒區。
                </div>
                
                <div class="paragraph">
                    骨肉一笑粲，樂哉定何如。
                </div>
                
                <div class="paragraph">
                    人心如面然，賢鄙異所趨。
                </div>
                
                <div class="paragraph">
                    放者尚反顧，捕者已縱罦。
                </div>
                
                <div class="paragraph">
                    爲德懲不竟，護以西竺書。
                </div>
                
                <div class="paragraph">
                    世事豈易料，聊欲明區區。
                </div>
                
                <div class="paragraph">
                    人羊互吞啄，佛語深切膚。
                </div>
                
                <div class="paragraph">
                    聞聲戒肉食，孟軻遠庖厨。
                </div>
                
                <div class="paragraph">
                    孔釋喜交戈，好生理則符。
                </div>
                
                <div class="paragraph">
                    浪言物與人，貴賤越與胡。
                </div>
                
                <div class="paragraph">
                    人貴當食物，物固供人須。
                </div>
                
                <div class="paragraph">
                    此語實魔語，地獄正爲渠。
                </div>
                
                <div class="paragraph">
                    炯炯一靈光，彼此亡欠餘。
                </div>
                
                <div class="paragraph">
                    一念偶負墮，流轉乃爾殊。
                </div>
                
                <div class="paragraph">
                    目前怙强雄，屠臠棄束芻。
                </div>
                
                <div class="paragraph">
                    此身寧石人，竟免爲物歟。
                </div>
                
                <div class="paragraph">
                    懸想刀几毒，響應疾鼓桴。
                </div>
                
                <div class="paragraph">
                    天驥警鞭影，蹇駑煩箠驅。
                </div>
                
                <div class="paragraph">
                    箠驅可致力，詩宜勒盤盂。
                </div>
                
        </div>
    </div>
</body>

</html>