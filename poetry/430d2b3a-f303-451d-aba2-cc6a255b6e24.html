<!DOCTYPE html>
<html>

<head>
    <title>
        寄題杭州通判胡學士官居詩四首 月岩齋
    </title>
    <meta name="keywords" content="寄題杭州通判胡學士官居詩四首 月岩齋 -- 文同">
    <meta name="description" content="寄題杭州通判胡學士官居詩四首 月岩齋 -- 文同">
    <meta property="og:title" content="寄題杭州通判胡學士官居詩四首 月岩齋">
    <meta property="og:url" content="https://vwood.xyz/poetry/430d2b3a-f303-451d-aba2-cc6a255b6e24.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄題杭州通判胡學士官居詩四首 月岩齋
        </h2>
        <div class="author"><a href="/author/440436bf-571e-4914-9b7f-08abac24068b.html" title="文同" target="_blank">
                文同
            </a> (宋)
        </div>
        <div class="paragraphs">
            
                <div class="paragraph">
                    月爲太陰精，石亦月之類。
                </div>
                
                <div class="paragraph">
                    月常寄孕於石中，事理如此何足異。
                </div>
                
                <div class="paragraph">
                    天地始分判，日月各一物。
                </div>
                
                <div class="paragraph">
                    既名物乃入形器，安有形器不消沒。
                </div>
                
                <div class="paragraph">
                    况此日與月，曉夜東西走。
                </div>
                
                <div class="paragraph">
                    珠流璧轉無暫停，豈與天地同長久。
                </div>
                
                <div class="paragraph">
                    其爲勞苦世共知，惟是月有生死時。
                </div>
                
                <div class="paragraph">
                    既然須常換新者，人但不見神所爲。
                </div>
                
                <div class="paragraph">
                    日須天上生，月必地中産。
                </div>
                
                <div class="paragraph">
                    君不見虢州朱陽縣之山谷間，纔成未就知何限。
                </div>
                
                <div class="paragraph">
                    石有不才者，往往其卵毈。
                </div>
                
                <div class="paragraph">
                    靈媼棄置不復惜，任人取去爲珍玩。
                </div>
                
                <div class="paragraph">
                    佳者留之待天取，藏滿庫樓千萬許。
                </div>
                
                <div class="paragraph">
                    彥瞻博物天下稱更無，定不以予之說爲寱語。
                </div>
                
                <div class="paragraph">
                    予恐世人不知嵩丘岩洞中，中有八萬二千修月戶。
                </div>
                
                <div class="paragraph">
                    其人所食盡玉屑，昔有王生見之滿襆提斤斧。
                </div>
                
                <div class="paragraph">
                    應是當年靈鷲山，直自天竺飛落西湖前。
                </div>
                
                <div class="paragraph">
                    其上有石妊月月已滿，此人朅來就彼剜剔歸上天。
                </div>
                
                <div class="paragraph">
                    所以此石拆𠠦不復合，至今神胞所附之處其痕圓。
                </div>
                
                <div class="paragraph">
                    拋擲道傍凡幾歲，風刷雨淋塵土穢。
                </div>
                
                <div class="paragraph">
                    子平一見初動心，輦致東齋自摩洗。
                </div>
                
                <div class="paragraph">
                    更選他山相擁列，就中獨爾一峰最奇絕。
                </div>
                
                <div class="paragraph">
                    每至瑶魄流光下照時，玉柱橫欹無少缺。
                </div>
                
                <div class="paragraph">
                    子平謂我同所嗜，萬里書之特相寄。
                </div>
                
                <div class="paragraph">
                    邀我爲詩我豈能，窗前累日臨空紙。
                </div>
                
                <div class="paragraph">
                    遥想岩前寶穴通，玉蟾從此去無蹤。
                </div>
                
                <div class="paragraph">
                    請君爲我細書字於側，名爲月母峰。
                </div>
                
        </div>
    </div>
</body>

</html>