<!DOCTYPE html>
<html>

<head>
    <title>
        北樓感事
    </title>
    <meta name="keywords" content="北樓感事 -- 王禹偁">
    <meta name="description" content="北樓感事 -- 王禹偁">
    <meta property="og:title" content="北樓感事">
    <meta property="og:url" content="https://vwood.xyz/poetry/ef1f1abb-2c9c-4e99-949b-7a0f7f31f22f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            北樓感事
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    北樓出林杪，登覽開病姿。
                </div>
                
                <div class="paragraph">
                    旁带滁州城，雉堞何逶迤。
                </div>
                
                <div class="paragraph">
                    下入刺史宅，却臨統軍池。
                </div>
                
                <div class="paragraph">
                    伊予翰林客，失職方在茲。
                </div>
                
                <div class="paragraph">
                    兩衙簿領外，盡日吟望時。
                </div>
                
                <div class="paragraph">
                    晚窗度急雨，夏木交繁枝。
                </div>
                
                <div class="paragraph">
                    淮南氣候殊，經秋囀黄鸝。
                </div>
                
                <div class="paragraph">
                    簷前有山果，採掇亦甘滋。
                </div>
                
                <div class="paragraph">
                    樽中有官醖，傾酌任醇醨。
                </div>
                
                <div class="paragraph">
                    忘機得真趣，懷古生遠思。
                </div>
                
                <div class="paragraph">
                    念昔李太尉，落落邦家基。
                </div>
                
                <div class="paragraph">
                    下筆到西漢，料兵如六奇。
                </div>
                
                <div class="paragraph">
                    謫官來此郡，鬰鬰持一麾。
                </div>
                
                <div class="paragraph">
                    嘗作懷嵩樓，記文悲盛衰。
                </div>
                
                <div class="paragraph">
                    甚得進退理，深明禍福機。
                </div>
                
                <div class="paragraph">
                    未幾再入用，斯言忽如遺。
                </div>
                
                <div class="paragraph">
                    君恩匪膠柱，天殃若影隨。
                </div>
                
                <div class="paragraph">
                    六月萬里行，炎荒竟不歸。
                </div>
                
                <div class="paragraph">
                    功成又名遂，不退將安之。
                </div>
                
                <div class="paragraph">
                    姑以人事較，勿憑天命推。
                </div>
                
                <div class="paragraph">
                    矧予草澤士，被褐復羹藜。
                </div>
                
                <div class="paragraph">
                    謬因弄文翰，八載侍丹墀。
                </div>
                
                <div class="paragraph">
                    三入承明盧，古人期並馳。
                </div>
                
                <div class="paragraph">
                    玉堂百日罷，所累非文詞。
                </div>
                
                <div class="paragraph">
                    强仕未爲老，望郎不爲卑。
                </div>
                
                <div class="paragraph">
                    淮邊永陽郡，人物自熙熙。
                </div>
                
                <div class="paragraph">
                    費用量所入，豐約從其宜。
                </div>
                
                <div class="paragraph">
                    一妻本糟糠，不識金翠施。
                </div>
                
                <div class="paragraph">
                    三男無庶孽，詎愛紈綺貲。
                </div>
                
                <div class="paragraph">
                    甘貧絕誅求，易退無覊縻。
                </div>
                
                <div class="paragraph">
                    五十擬歸耕，何必懸車期。
                </div>
                
                <div class="paragraph">
                    且予望衛公，雲龍與山麋。
                </div>
                
                <div class="paragraph">
                    唐賢昔際遇，文雅道光輝。
                </div>
                
                <div class="paragraph">
                    進士取將相，易于俯拾棋。
                </div>
                
                <div class="paragraph">
                    自從五代來，素風已陵遲。
                </div>
                
                <div class="paragraph">
                    干戈爲政事，茅土輸健兒。
                </div>
                
                <div class="paragraph">
                    儒冠筮仕者，僅免寒與饑。
                </div>
                
                <div class="paragraph">
                    至今明聖代，此風猶未移。
                </div>
                
                <div class="paragraph">
                    自無經濟術，烏用碌碌爲。
                </div>
                
                <div class="paragraph">
                    歸歟復歸歟，無忘北樓詩。
                </div>
                
        </div>
    </div>
</body>

</html>