<!DOCTYPE html>
<html>

<head>
    <title>
        送惠師
    </title>
    <meta name="keywords" content="送惠師 -- 韓愈">
    <meta name="description" content="送惠師 -- 韓愈">
    <meta property="og:title" content="送惠師">
    <meta property="og:url" content="https://vwood.xyz/poetry/97f714d3-3773-4f7b-b24e-c0a2762cb55c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送惠師
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    惠師浮屠者，乃是不羇人。
                </div>
                
                <div class="paragraph">
                    十五愛山水，超然謝朋親。
                </div>
                
                <div class="paragraph">
                    脫冠翦頭髮，飛步遺蹤塵。
                </div>
                
                <div class="paragraph">
                    發跡入四明，梯空上秋旻。
                </div>
                
                <div class="paragraph">
                    遂登天台望，衆壑皆嶙峋。
                </div>
                
                <div class="paragraph">
                    夜宿最高頂，舉頭看星辰。
                </div>
                
                <div class="paragraph">
                    光芒相照燭，南北爭羅陳。
                </div>
                
                <div class="paragraph">
                    茲地絕翔走，自然嚴且神。
                </div>
                
                <div class="paragraph">
                    微風吹木石，澎湃聞韶鈞。
                </div>
                
                <div class="paragraph">
                    夜半起下視，溟波銜日輪。
                </div>
                
                <div class="paragraph">
                    魚龍驚踴躍，呌嘯成悲辛。
                </div>
                
                <div class="paragraph">
                    怪氣或紫赤，敲磨共輪囷。
                </div>
                
                <div class="paragraph">
                    金鴉既騰翥，六合俄清新。
                </div>
                
                <div class="paragraph">
                    常聞禹穴奇，東去窺甌閩。
                </div>
                
                <div class="paragraph">
                    越俗不好古，流傳失其真。
                </div>
                
                <div class="paragraph">
                    幽蹤邈難得，聖路嗟長堙。
                </div>
                
                <div class="paragraph">
                    回臨浙江濤，屹起高峨岷。
                </div>
                
                <div class="paragraph">
                    壯志死不息，千年如隔晨。
                </div>
                
                <div class="paragraph">
                    是非竟何有，棄去非吾倫。
                </div>
                
                <div class="paragraph">
                    凌江詣廬嶽，浩蕩極遊巡。
                </div>
                
                <div class="paragraph">
                    崔崒沒雲表，陂陀浸湖淪。
                </div>
                
                <div class="paragraph">
                    是時雨初霽，懸瀑垂天紳。
                </div>
                
                <div class="paragraph">
                    前年往羅浮，步戛南海漘。
                </div>
                
                <div class="paragraph">
                    大哉陽德盛，榮茂恒留春。
                </div>
                
                <div class="paragraph">
                    鵬鶱墮長翮，鯨戲側脩鱗。
                </div>
                
                <div class="paragraph">
                    自來連州寺，曾未造城闉。
                </div>
                
                <div class="paragraph">
                    日攜青雲客，探勝窮崖濱。
                </div>
                
                <div class="paragraph">
                    太守邀不去，羣官請徒頻。
                </div>
                
                <div class="paragraph">
                    囊無一金資，翻謂富者貧。
                </div>
                
                <div class="paragraph">
                    昨日忽不見，我令訪其隣。
                </div>
                
                <div class="paragraph">
                    奔波自追及，把手問所因。
                </div>
                
                <div class="paragraph">
                    顧我却興歡，君寧異於民。
                </div>
                
                <div class="paragraph">
                    離合自古然，辭別安足珍。
                </div>
                
                <div class="paragraph">
                    吾聞九疑好，夙志今欲伸。
                </div>
                
                <div class="paragraph">
                    斑竹啼舜婦，清湘沈楚臣。
                </div>
                
                <div class="paragraph">
                    衡山與洞庭，此固道所循。
                </div>
                
                <div class="paragraph">
                    尋崧方抵洛，歷華遂之秦。
                </div>
                
                <div class="paragraph">
                    浮游靡定處，偶往即通津。
                </div>
                
                <div class="paragraph">
                    吾言子當去，子道非吾遵。
                </div>
                
                <div class="paragraph">
                    江魚不池活，野鳥難籠馴。
                </div>
                
                <div class="paragraph">
                    吾非西方敎，憐子狂且醇。
                </div>
                
                <div class="paragraph">
                    吾嫉惰遊者，憐子愚且諄。
                </div>
                
                <div class="paragraph">
                    去矣各異趣，何爲浪霑巾。
                </div>
                
        </div>
    </div>
</body>

</html>