<!DOCTYPE html>
<html>

<head>
    <title>
        鄭昂叔和余問盜詩末及山東事弟姪輩又問山東本末再用前韻答之
    </title>
    <meta name="keywords" content="鄭昂叔和余問盜詩末及山東事弟姪輩又問山東本末再用前韻答之 -- 王邁">
    <meta name="description" content="鄭昂叔和余問盜詩末及山東事弟姪輩又問山東本末再用前韻答之 -- 王邁">
    <meta property="og:title" content="鄭昂叔和余問盜詩末及山東事弟姪輩又問山東本末再用前韻答之">
    <meta property="og:url" content="https://vwood.xyz/poetry/7e8bb961-d089-41b7-9e04-9503e6c2585c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鄭昂叔和余問盜詩末及山東事弟姪輩又問山東本末再用前韻答之
        </h2>
        <div class="author"><a href="/author/95e18731-7837-4700-8607-9de661e84fda.html" title="王邁" target="_blank">
                王邁
            </a> (宋)
        </div>
        <div class="paragraphs">
            
                <div class="paragraph">
                    江左百年來，英雄老歲月。
                </div>
                
                <div class="paragraph">
                    空糜東南財，坐廩驕惰卒。
                </div>
                
                <div class="paragraph">
                    嘉定懲開禧，廢食因一咽。
                </div>
                
                <div class="paragraph">
                    國論規便安，神州聽淪沒。
                </div>
                
                <div class="paragraph">
                    和戎益金繒，諱戰鈍斧鉞。
                </div>
                
                <div class="paragraph">
                    邇者天禍之，韃靼逞狂獗。
                </div>
                
                <div class="paragraph">
                    一舉殄金人，犁庭掃其穴。
                </div>
                
                <div class="paragraph">
                    金如釜中魚，靼如火烈烈。
                </div>
                
                <div class="paragraph">
                    乘間蠻觸衡，復有山東黠。
                </div>
                
                <div class="paragraph">
                    長驅淮甸間，大縱山陽爇。
                </div>
                
                <div class="paragraph">
                    或屠制帥家，或髠守臣髮。
                </div>
                
                <div class="paragraph">
                    魚肉我王人，首領春葱切。
                </div>
                
                <div class="paragraph">
                    塗炭我生靈，聚落炊烟滅。
                </div>
                
                <div class="paragraph">
                    嫚書揭通衢，著語太辛辣。
                </div>
                
                <div class="paragraph">
                    供帳王者居，左纛將軍紱。
                </div>
                
                <div class="paragraph">
                    往來青齊區，健比霜天鶻。
                </div>
                
                <div class="paragraph">
                    一名娘子軍，掎角同生活。
                </div>
                
                <div class="paragraph">
                    狼心肆陸梁，烽燧競熏熱。
                </div>
                
                <div class="paragraph">
                    我事南方强，謂可以恩結。
                </div>
                
                <div class="paragraph">
                    衣裳一顛倒，茅土甘疏裂。
                </div>
                
                <div class="paragraph">
                    納侮忍包羞，容姦噤不發。
                </div>
                
                <div class="paragraph">
                    誰與生厲階，正爾錯鑄鐵。
                </div>
                
                <div class="paragraph">
                    彼計甚詐狙，吾謀類跛鱉。
                </div>
                
                <div class="paragraph">
                    歲幣久樁儲，復爲彼齎挈。
                </div>
                
                <div class="paragraph">
                    邊籌乏寸長，往往如拆襪。
                </div>
                
                <div class="paragraph">
                    相顧皆狐疑，莫能抵龜决。
                </div>
                
                <div class="paragraph">
                    心知示弱非，成事付不說。
                </div>
                
                <div class="paragraph">
                    邊民亦何辜，一孔盡搜括。
                </div>
                
                <div class="paragraph">
                    戰艦尾相銜，義丁家盡刷。
                </div>
                
                <div class="paragraph">
                    需求意無厭，許可舌太滑。
                </div>
                
                <div class="paragraph">
                    譬之護癰疽，包裹畏見血。
                </div>
                
                <div class="paragraph">
                    僅僅外留皮，駸駸齧至骨。
                </div>
                
                <div class="paragraph">
                    理勢有必然，吾言非强聒。
                </div>
                
                <div class="paragraph">
                    惟願天聽回，攬權制生殺。
                </div>
                
                <div class="paragraph">
                    毋倒太阿持，毋憚强弩末。
                </div>
                
                <div class="paragraph">
                    毋貽養虎憂，毋使饞蜂孽。
                </div>
                
                <div class="paragraph">
                    廢籍起忠賢，窮荒斥奇餮。
                </div>
                
                <div class="paragraph">
                    一朝出六師，聲罪行天罰。
                </div>
                
                <div class="paragraph">
                    名正事必成，本强衝可折。
                </div>
                
                <div class="paragraph">
                    銜璧許來臣，寸鐵誰敢竊。
                </div>
                
        </div>
    </div>
</body>

</html>