<!DOCTYPE html>
<html>

<head>
    <title>
        和淵明歸去來兮辭
    </title>
    <meta name="keywords" content="和淵明歸去來兮辭 -- 楊萬里">
    <meta name="description" content="和淵明歸去來兮辭 -- 楊萬里">
    <meta property="og:title" content="和淵明歸去來兮辭">
    <meta property="og:url" content="https://vwood.xyz/poetry/ebb90a0b-4c6c-4c21-a180-85a0da1715ca.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和淵明歸去來兮辭
        </h2>
        <div class="author"><a href="/author/461a3067-11fe-4e50-b74a-b61c86d6cdaf.html" title="楊萬里" target="_blank">
                楊萬里
            </a> (宋)
        </div>
        <div class="paragraphs">
            
                <div class="paragraph">
                    歸去來兮，平生懷歸今得歸。
                </div>
                
                <div class="paragraph">
                    有未歸而不懌，豈當懌而更悲。
                </div>
                
                <div class="paragraph">
                    媿一陶之不若，庶二疎兮可追。
                </div>
                
                <div class="paragraph">
                    肖令威之歸遼，喟物是而人非。
                </div>
                
                <div class="paragraph">
                    捐水蒼兮今佩，反芰製兮昨衣。
                </div>
                
                <div class="paragraph">
                    戀豈諼夫太紫，分敢踰於少微。
                </div>
                
                <div class="paragraph">
                    如鹿得草，望綠斯奔。
                </div>
                
                <div class="paragraph">
                    如鶴出籠，豈復入門。
                </div>
                
                <div class="paragraph">
                    屨雖未得，而趾故存。
                </div>
                
                <div class="paragraph">
                    謂予不信，有如泰罇。
                </div>
                
                <div class="paragraph">
                    月喜予之言歸，隤清暉而照顔。
                </div>
                
                <div class="paragraph">
                    山喜予以出迎，相勞苦其平安。
                </div>
                
                <div class="paragraph">
                    江喜予而舞波，擊碎雪於雲關。
                </div>
                
                <div class="paragraph">
                    紛鄰曲之老穉，羌堵牆以來觀。
                </div>
                
                <div class="paragraph">
                    沸里巷之犬雞，亦喜翁之蚤還。
                </div>
                
                <div class="paragraph">
                    驚鬢髯之兩霜，尚赳赳而桓桓。
                </div>
                
                <div class="paragraph">
                    歸去來兮，半天下以倦游。
                </div>
                
                <div class="paragraph">
                    饑予驅而予出，奚俟飽而無求。
                </div>
                
                <div class="paragraph">
                    觀一簞之屢空，躬自樂而人憂。
                </div>
                
                <div class="paragraph">
                    暨一區之草玄，娛羲畫與箕疇。
                </div>
                
                <div class="paragraph">
                    豈慕胥靡，濟川作舟。
                </div>
                
                <div class="paragraph">
                    矧先人之敝廬，有一壑兮一丘。
                </div>
                
                <div class="paragraph">
                    後千尋兮茂林，前十里兮清流。
                </div>
                
                <div class="paragraph">
                    耿靡羨而載營，蹇何騖而不休。
                </div>
                
                <div class="paragraph">
                    已矣乎!用舍匪吾，行止匪時。
                </div>
                
                <div class="paragraph">
                    何至啜醨如漁父，何必乎誓墓兮如羲之。
                </div>
                
                <div class="paragraph">
                    吾行可枉塗，吾止可預期。
                </div>
                
                <div class="paragraph">
                    應耘耔而端委，猶端委而耘籽。
                </div>
                
                <div class="paragraph">
                    對天地而一哂，酢風光以千詩。
                </div>
                
                <div class="paragraph">
                    抵槁莖與朽殻，豈復從詹尹而決疑。
                </div>
                
        </div>
    </div>
</body>

</html>