<!DOCTYPE html>
<html>

<head>
    <title>
        瀘水清
    </title>
    <meta name="keywords" content="瀘水清 -- 程公許">
    <meta name="description" content="瀘水清 -- 程公許">
    <meta property="og:title" content="瀘水清">
    <meta property="og:url" content="https://vwood.xyz/poetry/1ab60e2c-9669-40a0-b6a4-093be9d7eab1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            瀘水清
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    瀘水清，瀘水之清如鏡平。
                </div>
                
                <div class="paragraph">
                    蜀江西來流沄沄，內江胥命如逡巡。
                </div>
                
                <div class="paragraph">
                    兩江合處聳百雉，表裏益梓巴夔分，如戶有限齒有唇。
                </div>
                
                <div class="paragraph">
                    雲南與夜郎，甫隔東西鄰。
                </div>
                
                <div class="paragraph">
                    山川之險守在人，武侯氣燄千古猶長存。
                </div>
                
                <div class="paragraph">
                    有來范侯人中英，蜀國忠文之子孫，清姿勁氣排秋旻。
                </div>
                
                <div class="paragraph">
                    立朝物望高縉紳，睥睨衆醉甘獨醒。
                </div>
                
                <div class="paragraph">
                    烏臺縱好羞呈身，十年江海心朝廷。
                </div>
                
                <div class="paragraph">
                    瀘水清，我歌慷慨君試聽。
                </div>
                
                <div class="paragraph">
                    蜀東諸鎮瀘最重，范侯之來更覺一面如金城。
                </div>
                
                <div class="paragraph">
                    東軍之驕昔所患，南詔之黠那易馴。
                </div>
                
                <div class="paragraph">
                    我侯方寸澄止水，鎮以寡欲撫以誠。
                </div>
                
                <div class="paragraph">
                    重門嚴柝夕烽冷，紫邏雜耕膏雨勻。
                </div>
                
                <div class="paragraph">
                    七年逗遛不得去，邊民愛侯有如父母親。
                </div>
                
                <div class="paragraph">
                    今年北邊羽書急，兩川夫調紛苛征。
                </div>
                
                <div class="paragraph">
                    吏敲門，農輟耕，期限迫星火，頃刻那得停。
                </div>
                
                <div class="paragraph">
                    黄金棄賣如土賤，楮幣翔踴餘貫緡。
                </div>
                
                <div class="paragraph">
                    立談之頃富作貧，縣官忍復規其贏。
                </div>
                
                <div class="paragraph">
                    五十六州洶洶如浪沸，獨有三瀘之江清復清。
                </div>
                
                <div class="paragraph">
                    有客東州來，爲我委曲陳。
                </div>
                
                <div class="paragraph">
                    范侯疇昔澹無累，貫朽之積本爲民。
                </div>
                
                <div class="paragraph">
                    二分官與輸一分，一分猶恐民顰呻。
                </div>
                
                <div class="paragraph">
                    軍儲糴本仍借給，少待秋熟寬作程，風和日晏江上村。
                </div>
                
                <div class="paragraph">
                    老醉稚擁爭扶迎，吏呼何曾怒目瞠。
                </div>
                
                <div class="paragraph">
                    只有提壺布穀日日喧曉晴，樂哉三瀘之國有如華胥與大庭。
                </div>
                
                <div class="paragraph">
                    九重天遠呼不聞，侯忍棄我歸鄉枌。
                </div>
                
                <div class="paragraph">
                    强敵游魂尚三秦，邊頭何時能撤屯。
                </div>
                
                <div class="paragraph">
                    帑無羨帛粟空囷，將驕卒惰難使令。
                </div>
                
                <div class="paragraph">
                    義徒星散自嘯聚，往往千百相爲羣。
                </div>
                
                <div class="paragraph">
                    秋霖淫溢稼不登，仲冬虺虺雷鼓轟，我心隠思鼻酸辛。
                </div>
                
                <div class="paragraph">
                    人情玩愒渾不悟，有才空使棲巖扃。
                </div>
                
                <div class="paragraph">
                    我聞瀘民愛侯心不釋，祝侯壽考備福如忠文。
                </div>
                
                <div class="paragraph">
                    侯雖潔身翫泉石，獨忍一息忘吾君。
                </div>
                
                <div class="paragraph">
                    何時璽書自天下，詔侯起家朝紫清。
                </div>
                
                <div class="paragraph">
                    扶持國論開太平，整頓宇宙驅妖氛。
                </div>
                
                <div class="paragraph">
                    却學忠文挂冠神武門，筍輿野服歸游峨與岷。
                </div>
                
                <div class="paragraph">
                    杜陵昔覽舂陵行，知元使君實國禎。
                </div>
                
                <div class="paragraph">
                    悠悠千載缺嗣音，擊節爲侯歌斯文。
                </div>
                
                <div class="paragraph">
                    瀘水清，瀘水清，采詩之官今何人，歌成肝膽空輪囷。
                </div>
                
        </div>
    </div>
</body>

</html>