<!DOCTYPE html>
<html>

<head>
    <title>
        留君儀哀詞
    </title>
    <meta name="keywords" content="留君儀哀詞 -- 郭祥正">
    <meta name="description" content="留君儀哀詞 -- 郭祥正">
    <meta property="og:title" content="留君儀哀詞">
    <meta property="og:url" content="https://vwood.xyz/poetry/fd91731f-20c8-44a3-bb04-cc8aef15d236.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            留君儀哀詞
        </h2>
        <div class="author"><a href="/author/034a5084-6907-4dd2-ba5b-96aa9d8843fa.html" title="郭祥正" target="_blank">
                郭祥正
            </a> (宋)
        </div>
        <div class="paragraphs">
            
                <div class="paragraph">
                    懷伊人兮，漳水之湄。
                </div>
                
                <div class="paragraph">
                    爰結好之初兮，予方出乎陷穽之羈縻。
                </div>
                
                <div class="paragraph">
                    彼知予之横罹兮，眷煢煢而弗支。
                </div>
                
                <div class="paragraph">
                    氛侵侵而襲人兮，子獨贈我以蘭芝。
                </div>
                
                <div class="paragraph">
                    芳芬芬而爽吾衷兮，雖厄窮而弗疑。
                </div>
                
                <div class="paragraph">
                    言涓涓而洗吾耳兮，寂塵聽而凄其。
                </div>
                
                <div class="paragraph">
                    炊嘉黍而納吾腹兮，使朝則忘饑。
                </div>
                
                <div class="paragraph">
                    采薜荔爲予之服兮，慨前修之可追。
                </div>
                
                <div class="paragraph">
                    脂吾車而秣吾駟兮，造仙的之幽奇。
                </div>
                
                <div class="paragraph">
                    煮甘溜而茗酌兮，珍盤進乎離支。
                </div>
                
                <div class="paragraph">
                    唱則和兮，迭指摘其醇醨。
                </div>
                
                <div class="paragraph">
                    同底于道兮，遵聖渚爲之歸。
                </div>
                
                <div class="paragraph">
                    聊容與以卒歲兮，曾弗察乎白駒之騖馳。
                </div>
                
                <div class="paragraph">
                    泊中吉而啟行兮，觴桂漿以違離。
                </div>
                
                <div class="paragraph">
                    惕南北之緬邈兮，蹇形影之頽衰。
                </div>
                
                <div class="paragraph">
                    歌激揚而再發兮，淚浪浪以沾衣。
                </div>
                
                <div class="paragraph">
                    馬悲鳴而仰顧，僕弛負以增欷。
                </div>
                
                <div class="paragraph">
                    行雲住而黯慘，去鳥返而低迷。
                </div>
                
                <div class="paragraph">
                    歲聘介而一至兮，孰敢爲之後期。
                </div>
                
                <div class="paragraph">
                    幸再往而再復兮，釋予心之思也。
                </div>
                
                <div class="paragraph">
                    忽承訃以躑躅兮，行不知其所之也。
                </div>
                
                <div class="paragraph">
                    嗟若人之藴美兮，天其奪之速也。
                </div>
                
                <div class="paragraph">
                    蹇松柏之枯折兮，惡植則滋以榮也。
                </div>
                
                <div class="paragraph">
                    考大空之役物兮，必善摶而化之也。
                </div>
                
                <div class="paragraph">
                    將爲麟爲鳳兮，對明世而出也。
                </div>
                
                <div class="paragraph">
                    將爲蘭爲蓀兮，芬馨香而薦上帝也。
                </div>
                
                <div class="paragraph">
                    將爲江爲河以濟舟也，將爲雨爲露而澤物也。
                </div>
                
                <div class="paragraph">
                    將復爲人兮，英華于士林也。
                </div>
                
                <div class="paragraph">
                    將爲仙爲神兮，自適于逍遙之境也。
                </div>
                
                <div class="paragraph">
                    嗚呼，以甚塞之懷兮，測乎無涯之眹。
                </div>
                
                <div class="paragraph">
                    以有限之情兮，導乎無窮之悲。
                </div>
                
                <div class="paragraph">
                    嗚呼，其有知乎，其無知乎？吾其能久乎，吾將從子于重泉之游乎，吾又何詞之哀乎。
                </div>
                
        </div>
    </div>
</body>

</html>