<!DOCTYPE html>
<html>

<head>
    <title>
        和楊掾月蝕篇
    </title>
    <meta name="keywords" content="和楊掾月蝕篇 -- 徐積">
    <meta name="description" content="和楊掾月蝕篇 -- 徐積">
    <meta property="og:title" content="和楊掾月蝕篇">
    <meta property="og:url" content="https://vwood.xyz/poetry/15d3e601-d827-44d3-b9b4-d3ac83825944.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和楊掾月蝕篇
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    元豐之元歲戊午，斗柄斜指西南維。
                </div>
                
                <div class="paragraph">
                    月行赤道日南陸，營丘分野星虛危。
                </div>
                
                <div class="paragraph">
                    昨夕既望復今夕，盛若不損盈不虧。
                </div>
                
                <div class="paragraph">
                    安知變起在頃刻，突如有物侵其肌。
                </div>
                
                <div class="paragraph">
                    其始色變甚蒼黄，須臾赤黑相合離。
                </div>
                
                <div class="paragraph">
                    良久烟焰極薰燎，一團白玉燒爲灰。
                </div>
                
                <div class="paragraph">
                    黄琮蒼璧不可辨，枯株死兔將安歸。
                </div>
                
                <div class="paragraph">
                    孰烏其吻吞巨皿，孰丹其汗流墨池。
                </div>
                
                <div class="paragraph">
                    如食非食始爲薄，有物無物不可知。
                </div>
                
                <div class="paragraph">
                    蝦蟆何物敢張口，麒麟何故敢爭鬬。
                </div>
                
                <div class="paragraph">
                    是何星曜敢侵犯，自是其形不可久。
                </div>
                
                <div class="paragraph">
                    君不見對月數眉毛，須臾引臂不見手。
                </div>
                
                <div class="paragraph">
                    嗟吁天上之神物，乃有如此事。
                </div>
                
                <div class="paragraph">
                    所蔽至甚不可解，凶而家室亡而身。
                </div>
                
                <div class="paragraph">
                    不然借使幸而免，後世譏笑遭惡名。
                </div>
                
                <div class="paragraph">
                    君不見漢朝賈生文有餘，其心大勇其才疏。
                </div>
                
                <div class="paragraph">
                    當時如必用其術，紛紛不免危其軀。
                </div>
                
                <div class="paragraph">
                    鼂錯堂堂蔽於刻，公孫規規蔽於諛。
                </div>
                
                <div class="paragraph">
                    谷永之才蔽權勢，有若鷹犬供指呼。
                </div>
                
                <div class="paragraph">
                    霍光雖賢亦有蔽，何不早去顯與馮子都。
                </div>
                
                <div class="paragraph">
                    劉歆致位爲國師，豈若揚雄久以爲大夫。
                </div>
                
                <div class="paragraph">
                    蔽於太高李膺輩，蔽於已甚陳蕃徒。
                </div>
                
                <div class="paragraph">
                    竇武不斷蔽可痛，柬之不忍蔽可吁。
                </div>
                
                <div class="paragraph">
                    王允所蔽在無權，荀彧所蔽不早圖。
                </div>
                
                <div class="paragraph">
                    蕭瑀之蔽入於佞，王衍之蔽失之虛。
                </div>
                
                <div class="paragraph">
                    牛李雖奇蔽朋黨，機雲雖俊蔽附趨。
                </div>
                
                <div class="paragraph">
                    王導蔽怨殺周顗，遂良蔽誣殺劉洎。
                </div>
                
                <div class="paragraph">
                    崔浩蔽强殺其身，所蔽若此甚可畏。
                </div>
                
                <div class="paragraph">
                    我愛安世真朴忠，匿名遠世歸至公。
                </div>
                
                <div class="paragraph">
                    有私見求堅不許，以私求謝絕不通。
                </div>
                
                <div class="paragraph">
                    諸葛武侯爲將相，心迹皎然無所枉。
                </div>
                
                <div class="paragraph">
                    有罪至親而必誅，有功雖讎而必賞。
                </div>
                
                <div class="paragraph">
                    謝安知婿王國寶，不以身蔽能辨早。
                </div>
                
                <div class="paragraph">
                    人心自是說而服，不顧四肢與肝腦。
                </div>
                
                <div class="paragraph">
                    苻堅之師號百萬，一戰而北若摧槁。
                </div>
                
                <div class="paragraph">
                    我吟此篇不足錄，却憶唐衢忠義哭。
                </div>
                
                <div class="paragraph">
                    古人今人何擇焉，大抵人心蔽多慾。
                </div>
                
                <div class="paragraph">
                    月之所蔽惟須臾，須臾蔽去明如初。
                </div>
                
                <div class="paragraph">
                    人之所蔽何太甚，至於終身不悟不可除。
                </div>
                
                <div class="paragraph">
                    月乎月乎，明哉明哉。
                </div>
                
                <div class="paragraph">
                    善去其蔽，何速之如。
                </div>
                
                <div class="paragraph">
                    君子法之，所以改過。
                </div>
                
                <div class="paragraph">
                    賢者法之，所以知非。
                </div>
                
                <div class="paragraph">
                    勇决之徒，所以奮發。
                </div>
                
                <div class="paragraph">
                    感慨之徒，所以噓欷。
                </div>
                
                <div class="paragraph">
                    我雖老且病，齪齪無所爲。
                </div>
                
                <div class="paragraph">
                    猶能對月吟歌詩，安得慷慨之士如桓伊，把笛爲予吹。
                </div>
                
        </div>
    </div>
</body>

</html>