<!DOCTYPE html>
<html>

<head>
    <title>
        密直杜公作鎮于魏天章李公領使于魏明復先生客于魏熙道宰于魏因作詩寄之
    </title>
    <meta name="keywords" content="密直杜公作鎮于魏天章李公領使于魏明復先生客于魏熙道宰于魏因作詩寄之 -- 石介">
    <meta name="description" content="密直杜公作鎮于魏天章李公領使于魏明復先生客于魏熙道宰于魏因作詩寄之 -- 石介">
    <meta property="og:title" content="密直杜公作鎮于魏天章李公領使于魏明復先生客于魏熙道宰于魏因作詩寄之">
    <meta property="og:url" content="https://vwood.xyz/poetry/ff838863-4967-46ee-ba7d-6ff58cd9bca4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            密直杜公作鎮于魏天章李公領使于魏明復先生客于魏熙道宰于魏因作詩寄之
        </h2>
        <div class="author"><a href="/author/37834b2d-5409-44b5-bb01-a8913d239403.html" title="石介" target="_blank">
                石介
            </a> (宋)
        </div>
        <div class="paragraphs">
            
                <div class="paragraph">
                    古魏信名地，曹劉遺英躅。
                </div>
                
                <div class="paragraph">
                    李唐三百年，悵爲干戈蹴。
                </div>
                
                <div class="paragraph">
                    建安風不還，南皮草空綠。
                </div>
                
                <div class="paragraph">
                    寥寥千餘祀，風流今始續。
                </div>
                
                <div class="paragraph">
                    李杜二賢公，清猷鎮雅俗。
                </div>
                
                <div class="paragraph">
                    詩名占唐代，二公本名族。
                </div>
                
                <div class="paragraph">
                    聖時還並生，聲烈相薰馥。
                </div>
                
                <div class="paragraph">
                    朝廷倚金湯，天子恃心腹。
                </div>
                
                <div class="paragraph">
                    盛德繫物懷，威望憬夷服。
                </div>
                
                <div class="paragraph">
                    千里無驚烽，三軍安食粟。
                </div>
                
                <div class="paragraph">
                    休然德化厚，蒼生坐蒙福。
                </div>
                
                <div class="paragraph">
                    先生服仁義，懷道輕爵祿。
                </div>
                
                <div class="paragraph">
                    非其人不取，一簞亦自足。
                </div>
                
                <div class="paragraph">
                    陳蕃知人明，文侯好士篤。
                </div>
                
                <div class="paragraph">
                    解榻延徐孺，過門軾干木。
                </div>
                
                <div class="paragraph">
                    今留二公館，德脩令問淑。
                </div>
                
                <div class="paragraph">
                    熙道富天爵，孝悌聞鄉曲。
                </div>
                
                <div class="paragraph">
                    孔孟信可蹈，聖賢良自勗。
                </div>
                
                <div class="paragraph">
                    漢庭新射策，驟升校書局。
                </div>
                
                <div class="paragraph">
                    魏縣方百里，君命往養育。
                </div>
                
                <div class="paragraph">
                    二公佐世傑，二賢不碌碌。
                </div>
                
                <div class="paragraph">
                    相與施禮讓，物歸不待宿。
                </div>
                
                <div class="paragraph">
                    相與講道義，教行如流速。
                </div>
                
                <div class="paragraph">
                    賢人時遘會，間不容薄縠。
                </div>
                
                <div class="paragraph">
                    五百年一賢，今乃同時生。
                </div>
                
                <div class="paragraph">
                    千里猶比肩，四賢今連甍。
                </div>
                
                <div class="paragraph">
                    相聚誠可樂，相得良有情。
                </div>
                
                <div class="paragraph">
                    我媿孤且陋，徒抱此寸誠。
                </div>
                
                <div class="paragraph">
                    處乾歎無首，在泰非彙征。
                </div>
                
                <div class="paragraph">
                    出門皆同人，坎坎于郊行。
                </div>
                
                <div class="paragraph">
                    獨鶴遠無和，栖栖在陰鳴。
                </div>
                
                <div class="paragraph">
                    安得雙飛翼，一翥鄴都城。
                </div>
                
        </div>
    </div>
</body>

</html>