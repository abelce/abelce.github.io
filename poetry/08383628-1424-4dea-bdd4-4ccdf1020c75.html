<!DOCTYPE html>
<html>

<head>
    <title>
        陽城驛
    </title>
    <meta name="keywords" content="陽城驛 -- 元稹">
    <meta name="description" content="陽城驛 -- 元稹">
    <meta property="og:title" content="陽城驛">
    <meta property="og:url" content="https://vwood.xyz/poetry/08383628-1424-4dea-bdd4-4ccdf1020c75.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            陽城驛
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    商有陽城驛，名同陽道州。
                </div>
                
                <div class="paragraph">
                    陽公沒已久，感我淚交流。
                </div>
                
                <div class="paragraph">
                    昔公孝父母，行與曾閔儔。
                </div>
                
                <div class="paragraph">
                    既孤善兄弟，兄弟和且柔。
                </div>
                
                <div class="paragraph">
                    一夕不相見，若懷三歲憂。
                </div>
                
                <div class="paragraph">
                    遂誓不婚娶，沒齒同衾裯。
                </div>
                
                <div class="paragraph">
                    妹夫死他縣，遺骨無人收。
                </div>
                
                <div class="paragraph">
                    公令季弟往，公與仲弟留。
                </div>
                
                <div class="paragraph">
                    相別竟不得，三人同遠遊。
                </div>
                
                <div class="paragraph">
                    共負他鄉骨，歸來藏故丘。
                </div>
                
                <div class="paragraph">
                    棲遲居夏邑，邑人無苟媮。
                </div>
                
                <div class="paragraph">
                    里中競長短，來問劣與優。
                </div>
                
                <div class="paragraph">
                    官刑一朝恥，公短終身羞。
                </div>
                
                <div class="paragraph">
                    公亦不遺布，人自不盜牛。
                </div>
                
                <div class="paragraph">
                    問公何能爾，忠信先自修。
                </div>
                
                <div class="paragraph">
                    發言當道理，不顧黨與讐。
                </div>
                
                <div class="paragraph">
                    聲香漸翕習，冠蓋若雲浮。
                </div>
                
                <div class="paragraph">
                    少者從公學，老者從公遊。
                </div>
                
                <div class="paragraph">
                    往來相告報，縣尹與公侯。
                </div>
                
                <div class="paragraph">
                    名落公卿口，湧如波薦舟。
                </div>
                
                <div class="paragraph">
                    天子得聞之，書下再三求。
                </div>
                
                <div class="paragraph">
                    書中願一見，不異旱地虯。
                </div>
                
                <div class="paragraph">
                    何以持爲聘，束帛藉琳球。
                </div>
                
                <div class="paragraph">
                    何以持爲御，駟馬駕安輈。
                </div>
                
                <div class="paragraph">
                    公方伯夷操，事殷不事周。
                </div>
                
                <div class="paragraph">
                    我實唐士庶，食唐之田疇。
                </div>
                
                <div class="paragraph">
                    我聞天子憶，安敢專自由。
                </div>
                
                <div class="paragraph">
                    來爲諫大夫，朝夕侍冕旒。
                </div>
                
                <div class="paragraph">
                    希夷惇薄俗，密勿獻良籌。
                </div>
                
                <div class="paragraph">
                    神醫不言術，人瘼曾暗瘳。
                </div>
                
                <div class="paragraph">
                    月請諫官俸，諸弟相對謀。
                </div>
                
                <div class="paragraph">
                    皆曰親戚外，酒散目前愁。
                </div>
                
                <div class="paragraph">
                    公云不有爾，安得此嘉猷。
                </div>
                
                <div class="paragraph">
                    施餘盡酤酒，客來相獻酬。
                </div>
                
                <div class="paragraph">
                    日旰不謀食，春深仍弊裘。
                </div>
                
                <div class="paragraph">
                    人心良戚戚，我樂獨由由。
                </div>
                
                <div class="paragraph">
                    貞元歲云暮，朝有曲如鉤。
                </div>
                
                <div class="paragraph">
                    風波勢奔蹙，日月光綢繆。
                </div>
                
                <div class="paragraph">
                    齒牙屬爲猾，禾黍暗生蟊。
                </div>
                
                <div class="paragraph">
                    豈無司言者，肉食吞其喉。
                </div>
                
                <div class="paragraph">
                    豈無司搏者，利柄扼其鞲。
                </div>
                
                <div class="paragraph">
                    鼻復勢氣塞，不得辯薰蕕。
                </div>
                
                <div class="paragraph">
                    公雖未顯諫，惴惴如患瘤。
                </div>
                
                <div class="paragraph">
                    飛章八九上，皆若珠暗投。
                </div>
                
                <div class="paragraph">
                    炎炎日將熾，積燎無人抽。
                </div>
                
                <div class="paragraph">
                    公乃帥其屬，決諫同報仇。
                </div>
                
                <div class="paragraph">
                    延英殿門外，叩閤仍叩頭。
                </div>
                
                <div class="paragraph">
                    且曰事不止，臣諫誓不休。
                </div>
                
                <div class="paragraph">
                    上知不可遏，命以美語酬。
                </div>
                
                <div class="paragraph">
                    降官司成署，俾之爲贅疣。
                </div>
                
                <div class="paragraph">
                    姦心不快活，擊刺礪戈矛。
                </div>
                
                <div class="paragraph">
                    終爲道州去，天道竟悠悠。
                </div>
                
                <div class="paragraph">
                    遂令不言者，反以言爲訧。
                </div>
                
                <div class="paragraph">
                    喉舌坐成木，鷹鸇化爲鳩。
                </div>
                
                <div class="paragraph">
                    避權如避虎，冠豸如冠猴。
                </div>
                
                <div class="paragraph">
                    平生附我者，詩人稱好逑。
                </div>
                
                <div class="paragraph">
                    私來一執手，恐若墜諸溝。
                </div>
                
                <div class="paragraph">
                    送我不出戶，決我不迴眸。
                </div>
                
                <div class="paragraph">
                    唯有太學生，各具糧與糇。
                </div>
                
                <div class="paragraph">
                    咸言公去矣，我亦去荒陬。
                </div>
                
                <div class="paragraph">
                    公與諸生別，步步駐行騶。
                </div>
                
                <div class="paragraph">
                    有生不可訣，行行過閩甌。
                </div>
                
                <div class="paragraph">
                    爲師得如此，得爲賢者不。
                </div>
                
                <div class="paragraph">
                    道州聞公來，鼓舞歌且謳。
                </div>
                
                <div class="paragraph">
                    昔公居夏邑，狎人如狎鷗。
                </div>
                
                <div class="paragraph">
                    況自爲刺史，豈復援鼓桴。
                </div>
                
                <div class="paragraph">
                    滋章一時罷，教化天下遒。
                </div>
                
                <div class="paragraph">
                    炎瘴不得老，英華忽已秋。
                </div>
                
                <div class="paragraph">
                    有鳥哭楊震，無兒悲鄧攸。
                </div>
                
                <div class="paragraph">
                    唯餘門弟子，列樹松與楸。
                </div>
                
                <div class="paragraph">
                    今來過此驛，若弔汨羅洲。
                </div>
                
                <div class="paragraph">
                    祠曹諱羊祜，此驛何不侔。
                </div>
                
                <div class="paragraph">
                    我願避公諱，名爲避賢郵。
                </div>
                
                <div class="paragraph">
                    此名有深意，蔽賢天所尤。
                </div>
                
                <div class="paragraph">
                    吾聞玄元教，日月冥九幽。
                </div>
                
                <div class="paragraph">
                    幽陰蔽翳者，永爲幽翳囚。
                </div>
                
        </div>
    </div>
</body>

</html>