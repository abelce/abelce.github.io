<!DOCTYPE html>
<html>

<head>
    <title>
        賦壓波亭呈益陽趙宰
    </title>
    <meta name="keywords" content="賦壓波亭呈益陽趙宰 -- 廖行之">
    <meta name="description" content="賦壓波亭呈益陽趙宰 -- 廖行之">
    <meta property="og:title" content="賦壓波亭呈益陽趙宰">
    <meta property="og:url" content="https://vwood.xyz/poetry/24331b42-8dea-41a2-897b-fdafd5a94221.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            賦壓波亭呈益陽趙宰
        </h2>
        <div class="author"><a href="/author/97fab6e9-9854-4f85-8efa-0f10be9a49bc.html" title="廖行之" target="_blank">
                廖行之
            </a> (宋)
        </div>
        <div class="paragraphs">
            
                <div class="paragraph">
                    當塗自詭譙中龍，長驅遠鬭矜餘鋒。
                </div>
                
                <div class="paragraph">
                    孫劉交合出奇計，一炬赤壁成三雄。
                </div>
                
                <div class="paragraph">
                    荆州疇昔借資地，久假乃復相仇攻。
                </div>
                
                <div class="paragraph">
                    是時熊湘介二國，北有蜀壘南吳牖。
                </div>
                
                <div class="paragraph">
                    蠻爭觸競已千古，往事獨有江流東。
                </div>
                
                <div class="paragraph">
                    人言此水自雲阜，聯引澬邵經夷中。
                </div>
                
                <div class="paragraph">
                    崎嶇二梅壓盤束，擘裂千嶂煩奔衝。
                </div>
                
                <div class="paragraph">
                    窮豪究勇力少縱，始得平隰流舂容。
                </div>
                
                <div class="paragraph">
                    紆餘十里僅間暇，贔屭五渚俄衝從。
                </div>
                
                <div class="paragraph">
                    潴爲渟淵産百怪，往往不宅馮夷宮。
                </div>
                
                <div class="paragraph">
                    春霖夏潦故假藉，谷吐川灌資騰舂。
                </div>
                
                <div class="paragraph">
                    陽侯客氣不自禁，驅脅罔象從羣凶。
                </div>
                
                <div class="paragraph">
                    往時井邑困陵藉，欲已此患嗟無庸。
                </div>
                
                <div class="paragraph">
                    英英忠定經國手，初日小試勤民功。
                </div>
                
                <div class="paragraph">
                    不煩燃犀照奇鬼，正爾宴坐銷狂烽。
                </div>
                
                <div class="paragraph">
                    築亭據勝俯百壑，坐使衮衮皆朝宗。
                </div>
                
                <div class="paragraph">
                    投巫謾詫鄴中老，驅鱷未遜潮陽翁。
                </div>
                
                <div class="paragraph">
                    橫流一旦復故道，精意要與神明通。
                </div>
                
                <div class="paragraph">
                    吾聞祖龍制六合，欲以盛氣陵華戎。
                </div>
                
                <div class="paragraph">
                    將遊會稽示汰侈，乃被濤浙還他從。
                </div>
                
                <div class="paragraph">
                    區區水波豈云惡，要是暴戾神方恫。
                </div>
                
                <div class="paragraph">
                    安知盛德雖邑宰，能轉造化回天工。
                </div>
                
                <div class="paragraph">
                    爾來百有六十載，民得平土趨耕農。
                </div>
                
                <div class="paragraph">
                    只今令尹亦公輩，惟有善政希高蹤。
                </div>
                
                <div class="paragraph">
                    興言晴雨應如答，豈復旱溢憂匆匆。
                </div>
                
                <div class="paragraph">
                    喜豐對峙且華屋，一槳橫絕江無風。
                </div>
                
                <div class="paragraph">
                    江頭秋深足佳趣，林靄煙暝紛冥濛。
                </div>
                
                <div class="paragraph">
                    乘間領客共賞勝，亦有情話攄心胸。
                </div>
                
                <div class="paragraph">
                    夫君豈久吏州縣，偉望况已齊衡嵩。
                </div>
                
                <div class="paragraph">
                    儻令鯨伏波不作，奠枕四海渠非公。
                </div>
                
        </div>
    </div>
</body>

</html>