<!DOCTYPE html>
<html>

<head>
    <title>
        用晦顯謨近出長篇德升尚書遂已賡和輙牽鄙思以繼二公之後兼簡行之待制
    </title>
    <meta name="keywords" content="用晦顯謨近出長篇德升尚書遂已賡和輙牽鄙思以繼二公之後兼簡行之待制 -- 綦崇禮">
    <meta name="description" content="用晦顯謨近出長篇德升尚書遂已賡和輙牽鄙思以繼二公之後兼簡行之待制 -- 綦崇禮">
    <meta property="og:title" content="用晦顯謨近出長篇德升尚書遂已賡和輙牽鄙思以繼二公之後兼簡行之待制">
    <meta property="og:url" content="https://vwood.xyz/poetry/f836cf00-86af-4e81-874e-6727482f77e1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            用晦顯謨近出長篇德升尚書遂已賡和輙牽鄙思以繼二公之後兼簡行之待制
        </h2>
        <div class="author"><a href="/author/28a96122-3521-4a8b-8216-715b082b4260.html" title="綦崇禮" target="_blank">
                綦崇禮
            </a> (宋)
        </div>
        <div class="paragraphs">
            
                <div class="paragraph">
                    赤城自昔佳山水，遊宦何曾論道里。
                </div>
                
                <div class="paragraph">
                    朅來五載著閑身，天假衰年幸如此。
                </div>
                
                <div class="paragraph">
                    偶逢人面即成親，信美那知非我里。
                </div>
                
                <div class="paragraph">
                    相從晚得世家賢，風流未泯典刑全。
                </div>
                
                <div class="paragraph">
                    豫章杞梓雜蘭玉，向來人物常推先。
                </div>
                
                <div class="paragraph">
                    一門卿相有三四，功名並列青瑶鎸。
                </div>
                
                <div class="paragraph">
                    憔悴祗今餘此老，北闕薦書誰復草。
                </div>
                
                <div class="paragraph">
                    忘懷驟喜肝膽傾，學道故宜容鬢好。
                </div>
                
                <div class="paragraph">
                    江湖歷走到海濱，可怕鯨波風浩浩。
                </div>
                
                <div class="paragraph">
                    平時所寶非瓊瑰，生涯都付瓶與罍。
                </div>
                
                <div class="paragraph">
                    客至輙留盡歡適，玉山不覺欹崔嵬。
                </div>
                
                <div class="paragraph">
                    醒來默坐參佛祖，餘酲宿障隨驅排。
                </div>
                
                <div class="paragraph">
                    衡門我亦棲遲久，却視華途慚俊茂。
                </div>
                
                <div class="paragraph">
                    山中麋鹿會同羣，客裏妻奴得相守。
                </div>
                
                <div class="paragraph">
                    感君向我意甚真，杯酒招邀惟恐後。
                </div>
                
                <div class="paragraph">
                    往還况此足親知，清談雅集每忘疲。
                </div>
                
                <div class="paragraph">
                    尚書舊信心如水，京兆猶傳政不私。
                </div>
                
                <div class="paragraph">
                    共尋泉石豈無伴，却上雲霄知有基。
                </div>
                
                <div class="paragraph">
                    顧我終焉奚所欲，一丘一壑志願足。
                </div>
                
                <div class="paragraph">
                    勝遊非遠閑日多，秋節正凉新酒熟。
                </div>
                
                <div class="paragraph">
                    東州西縣君何求，請解行包停去躅。
                </div>
                
        </div>
    </div>
</body>

</html>