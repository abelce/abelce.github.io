<!DOCTYPE html>
<html>

<head>
    <title>
        題趙別駕委齋詩
    </title>
    <meta name="keywords" content="題趙別駕委齋詩 -- 王邁">
    <meta name="description" content="題趙別駕委齋詩 -- 王邁">
    <meta property="og:title" content="題趙別駕委齋詩">
    <meta property="og:url" content="https://vwood.xyz/poetry/57f62f06-b645-4f9e-811b-da693159aa4a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題趙別駕委齋詩
        </h2>
        <div class="author"><a href="/author/95e18731-7837-4700-8607-9de661e84fda.html" title="王邁" target="_blank">
                王邁
            </a> (宋)
        </div>
        <div class="paragraphs">
            
                <div class="paragraph">
                    別駕來訪別，徵我委齋詩。
                </div>
                
                <div class="paragraph">
                    敢問委之說，別駕自發揮。
                </div>
                
                <div class="paragraph">
                    萬事悉委分，吾何容心爲。
                </div>
                
                <div class="paragraph">
                    抱槧游文屋，去取委所司。
                </div>
                
                <div class="paragraph">
                    一戰偶得雋，敢誇詞藻奇。
                </div>
                
                <div class="paragraph">
                    隨牒走仕途，薦舉委所知。
                </div>
                
                <div class="paragraph">
                    一朝獲通籍，敢恃妍媚姿。
                </div>
                
                <div class="paragraph">
                    不見百里奚，非黠亦非癡。
                </div>
                
                <div class="paragraph">
                    爵祿委倘來，飯牛牛自肥。
                </div>
                
                <div class="paragraph">
                    不見塞上翁，無喜亦無悲。
                </div>
                
                <div class="paragraph">
                    得喪委自然，失馬馬復歸。
                </div>
                
                <div class="paragraph">
                    委懷在琴書，栗里真吾師。
                </div>
                
                <div class="paragraph">
                    委順聽時命，香山不吾欺。
                </div>
                
                <div class="paragraph">
                    吾以名吾齋，曰委不亦宜。
                </div>
                
                <div class="paragraph">
                    王子曰不然，我言異於斯。
                </div>
                
                <div class="paragraph">
                    人性涵萬善，其位配兩儀。
                </div>
                
                <div class="paragraph">
                    凡天所委付，受者不得辭。
                </div>
                
                <div class="paragraph">
                    行藏道汙隆，進退時安危。
                </div>
                
                <div class="paragraph">
                    委禹以治水，胼胝敢言疲。
                </div>
                
                <div class="paragraph">
                    委尹以復辟，寵利非謀私。
                </div>
                
                <div class="paragraph">
                    經制委姬旦，述作委仲尼。
                </div>
                
                <div class="paragraph">
                    今古理無二，聖賢人可希。
                </div>
                
                <div class="paragraph">
                    綱常或淪斁，委我開訓彝。
                </div>
                
                <div class="paragraph">
                    楊墨路必闢，韓莊門宜麾。
                </div>
                
                <div class="paragraph">
                    宇宙或傾仆，委我力扶持。
                </div>
                
                <div class="paragraph">
                    補天出媧石，浴日升咸池。
                </div>
                
                <div class="paragraph">
                    饑者委我食，寒者委我衣。
                </div>
                
                <div class="paragraph">
                    一或負所委，是謂天職虧。
                </div>
                
                <div class="paragraph">
                    若君所言者，莊老同一岐。
                </div>
                
                <div class="paragraph">
                    梁以苦空壞，晉以清談隳。
                </div>
                
                <div class="paragraph">
                    流弊至委棄，往事真來規。
                </div>
                
                <div class="paragraph">
                    世道真險隘，天將委之誰。
                </div>
                
                <div class="paragraph">
                    上不能使爾，夫豈無良醫。
                </div>
                
                <div class="paragraph">
                    因詩重感慨，當有評是非。
                </div>
                
        </div>
    </div>
</body>

</html>