<!DOCTYPE html>
<html>

<head>
    <title>
        南獠
    </title>
    <meta name="keywords" content="南獠 -- 歐陽修">
    <meta name="description" content="南獠 -- 歐陽修">
    <meta property="og:title" content="南獠">
    <meta property="og:url" content="https://vwood.xyz/poetry/4b47174c-f0e1-47e1-89a5-912e2f641599.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            南獠
        </h2>
        <div class="author"><a href="/author/c669d032-24e5-40a9-b8be-acf74ab08258.html" title="歐陽修" target="_blank">
                歐陽修
            </a> (宋)
        </div>
        <div class="paragraphs">
            
                <div class="paragraph">
                    洪宋區夏廣，恢張際四維。
                </div>
                
                <div class="paragraph">
                    狂孽久不聳，民物含春熙。
                </div>
                
                <div class="paragraph">
                    耆稚適所尚，游泳光華時。
                </div>
                
                <div class="paragraph">
                    遽然攝提歲，南獠掠邊陲。
                </div>
                
                <div class="paragraph">
                    予因叩村叟，此事曷如斯。
                </div>
                
                <div class="paragraph">
                    初似却人問，未語先涕垂。
                </div>
                
                <div class="paragraph">
                    收涕謝客問，爲客陳始基。
                </div>
                
                <div class="paragraph">
                    撫水有上源，水淺山嶮巇。
                </div>
                
                <div class="paragraph">
                    生民三千室，聚此天一涯。
                </div>
                
                <div class="paragraph">
                    狠勇復輕脫，性若鹿與麋。
                </div>
                
                <div class="paragraph">
                    男夫不耕鑿，刀兵動相隨。
                </div>
                
                <div class="paragraph">
                    宜融兩境上，殺人取其貲。
                </div>
                
                <div class="paragraph">
                    因斯久久來，此寇易爲羈。
                </div>
                
                <div class="paragraph">
                    鼠竊及蟻聚，近裏焉敢窺。
                </div>
                
                <div class="paragraph">
                    勢亦不久住，官軍來即馳。
                </div>
                
                <div class="paragraph">
                    景德祥符後，時移事亦移。
                </div>
                
                <div class="paragraph">
                    四輔哲且善，天子仁又慈。
                </div>
                
                <div class="paragraph">
                    將軍稱招安，兵非羽林兒。
                </div>
                
                <div class="paragraph">
                    龍江一牧拙，邏騎材亦非。
                </div>
                
                <div class="paragraph">
                    威惠不兼濟，徒以官力欺。
                </div>
                
                <div class="paragraph">
                    智略仍復短，從此難羈縻。
                </div>
                
                <div class="paragraph">
                    引兵卸甲嶺，部陣自參差。
                </div>
                
                <div class="paragraph">
                    鋒鏑殊未接，士卒心先離。
                </div>
                
                <div class="paragraph">
                    奔走六吏死，明知國挫威。
                </div>
                
                <div class="paragraph">
                    自茲賊聲震，直寇融州湄。
                </div>
                
                <div class="paragraph">
                    縣宇及民廬，燬蕩先孑遺。
                </div>
                
                <div class="paragraph">
                    利鏃淬諸毒，中膚無藥醫。
                </div>
                
                <div class="paragraph">
                    長刀斷人股，橫屍滿通逵。
                </div>
                
                <div class="paragraph">
                    婦人及孳產，驅負足始歸。
                </div>
                
                <div class="paragraph">
                    堂堂過城戍，何人也正窺。
                </div>
                
                <div class="paragraph">
                    外計削奏疏，一一聞宸闈。
                </div>
                
                <div class="paragraph">
                    赫爾天斯怒，選將興王師。
                </div>
                
                <div class="paragraph">
                    精甲二萬餘，猛毅如虎貔。
                </div>
                
                <div class="paragraph">
                    劔戟凜秋霜，旌棨閃朝曦。
                </div>
                
                <div class="paragraph">
                    八營與七萃，豈得多于茲。
                </div>
                
                <div class="paragraph">
                    外統三路進，小敵胡能爲。
                </div>
                
                <div class="paragraph">
                    前驅已壓境，後軍猶未知。
                </div>
                
                <div class="paragraph">
                    逶迤至蠻域，但見空稻畦。
                </div>
                
                <div class="paragraph">
                    搜羅一月餘，不戰師自罷。
                </div>
                
                <div class="paragraph">
                    荷戈莫言苦，負糧深可悲。
                </div>
                
                <div class="paragraph">
                    哀哉都督郵，無辜遭屠糜。
                </div>
                
                <div class="paragraph">
                    嘵咋計不出，還出招安辭。
                </div>
                
                <div class="paragraph">
                    半降半坐拒，蠻意猶狐疑。
                </div>
                
                <div class="paragraph">
                    厚以繒錦贈，狙心詐爲卑。
                </div>
                
                <div class="paragraph">
                    戎帳草草起，賊戈躡背揮。
                </div>
                
                <div class="paragraph">
                    我聆老叟言，不覺顰雙眉。
                </div>
                
                <div class="paragraph">
                    吮毫兼疊簡，占作南獠詩。
                </div>
                
                <div class="paragraph">
                    願值采詩官，一敷于彤墀。
                </div>
                
        </div>
    </div>
</body>

</html>