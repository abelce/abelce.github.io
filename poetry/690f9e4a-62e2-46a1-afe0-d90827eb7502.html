<!DOCTYPE html>
<html>

<head>
    <title>
        丹元子步天歌 天市垣
    </title>
    <meta name="keywords" content="丹元子步天歌 天市垣 -- 王希明">
    <meta name="description" content="丹元子步天歌 天市垣 -- 王希明">
    <meta property="og:title" content="丹元子步天歌 天市垣">
    <meta property="og:url" content="https://vwood.xyz/poetry/690f9e4a-62e2-46a1-afe0-d90827eb7502.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            丹元子步天歌 天市垣
        </h2>
        <div class="author"><a href="/author/a21ba934-1394-4f43-9fc4-3a80efed4460.html" title="王希明" target="_blank">
                王希明
            </a> (唐)
        </div>
        <div class="paragraphs">
            
                <div class="paragraph">
                    下垣一宮名天市，兩扇垣牆二十二。
                </div>
                
                <div class="paragraph">
                    當門六角黑市樓，門左兩星是車肆。
                </div>
                
                <div class="paragraph">
                    兩箇宗正四宗人，宗星一䨥亦依次。
                </div>
                
                <div class="paragraph">
                    帛度兩星屠肆前，候星還在帝坐邊。
                </div>
                
                <div class="paragraph">
                    帝坐一星常光明，四箇微茫宦者星。
                </div>
                
                <div class="paragraph">
                    以次兩星名列肆，斗斛帝前依其次，斗是五星斛是四。
                </div>
                
                <div class="paragraph">
                    垣北九箇貫索星，索口橫者七公成。
                </div>
                
                <div class="paragraph">
                    天紀恰似七公形，數著分明多兩星。
                </div>
                
                <div class="paragraph">
                    紀北三星名女牀，此坐還依織女傍。
                </div>
                
                <div class="paragraph">
                    三元之象無相侵，二十八宿隨其陰。
                </div>
                
                <div class="paragraph">
                    水火土木幷與金，以次別有五行分。
                </div>
                
                <div class="paragraph">
                    （以上三首錄《通志》卷三九《天文略》第二）（按：〖1〗《崇文總目》輯本卷四《天文占書類》有「《丹元子步天歌》一卷，王希明撰」。
                </div>
                
                <div class="paragraph">
                    〖2〗《新唐書·藝文志》「天文類」云：「王希明《丹元步天歌》一卷。
                </div>
                
                <div class="paragraph">
                    」）（〖3〗黃伯思《東觀餘論》卷下《校正〈崇文總目〉十七條》云：「《丹元子步天歌》，此但記列星所在，並其象數，使人易識耳，非占說也。
                </div>
                
                <div class="paragraph">
                    」〖4〗鄭樵《通志·天文略》云：「隋有丹元子者，隱者之流也。
                </div>
                
                <div class="paragraph">
                    不知名氏，作《步天歌》，見者可以觀象焉。
                </div>
                
                <div class="paragraph">
                    王希明纂漢晉志以釋之，《唐書》誤以爲王希明也。
                </div>
                
                <div class="paragraph">
                    ……此本只傳靈臺，不傳人間，術家秘之，名曰《鬼料竅》。
                </div>
                
                <div class="paragraph">
                    世有數本，不勝其訛，今則取之，仰觀以從稽定。
                </div>
                
                <div class="paragraph">
                    」〖5〗晁公武《郡齋讀書志》〖袁本〗卷三上錄《步天歌》一卷：「右未詳撰人。
                </div>
                
                <div class="paragraph">
                    二十八宿地歌也。
                </div>
                
                <div class="paragraph">
                    三垣頌、五星凌犯賦於後。
                </div>
                
                <div class="paragraph">
                    或云唐王希明，自號丹元子。
                </div>
                
                <div class="paragraph">
                    」〖6〗王應麟《困學紀聞》卷九《天道》云：「《步天歌》，《唐志》謂王希明丹元子。
                </div>
                
                <div class="paragraph">
                    今本司天右拾遺內供奉王希明撰，喬令來注。
                </div>
                
                <div class="paragraph">
                    二十八宿歌、三垣頌，五行吟，總爲一卷。
                </div>
                
                <div class="paragraph">
                    」次引鄭樵之說，末謂「然則王希明丹元子蓋二人也」。
                </div>
                
                <div class="paragraph">
                    〖7〗錢大昕《十駕齋養新錄》卷十四云：「《丹元子步天歌》，不著撰人姓名。
                </div>
                
                <div class="paragraph">
                    相傳以爲唐王希明所撰。
                </div>
                
                <div class="paragraph">
                    鄭樵獨非之。
                </div>
                
                <div class="paragraph">
                    以爲丹元子隋之隱者，與希明各是一人。
                </div>
                
                <div class="paragraph">
                    然歌詞淺陋，不似隋人文字，《隋書·經籍志》亦無此書，其非隋人明矣。
                </div>
                
                <div class="paragraph">
                    古天文家未有以太微、天市配紫宮爲三垣者。
                </div>
                
                <div class="paragraph">
                    《太史公書》，太微屬南宮，天市屬東宮。
                </div>
                
                <div class="paragraph">
                    《晉》、《隋》二志，則分中外宮與二十八宿爲三列、而太微、天市雜敍於中宮之次。
                </div>
                
                <div class="paragraph">
                    使丹元子果隋人，則唐初李淳風修《隋志》，何不一述三垣之說乎？
                </div>
                
                <div class="paragraph">
                    漁仲好異而無識，欲取俚鄙之歌，駕乎前志之上，所謂棄周鼎而寶康瓠者也。
                </div>
                
                <div class="paragraph">
                    」〖8〗沈曾植《海日樓札叢》卷三云：「世或謂《丹元子步天歌》是隋時人作，鄭漁仲《天文略》亦謂丹元子隋人撰歌，王希明唐人撰釋。
                </div>
                
                <div class="paragraph">
                    然《通志》天文書目：《丹元子步天歌》一卷，注云：『唐右拾遺內供奉王希明撰。
                </div>
                
                <div class="paragraph">
                    』固無丹元子隋人之說也。
                </div>
                
                <div class="paragraph">
                    《唐志》五行類，王希明《太一金鏡式經》十卷，注『開元中詔撰』則希明乃術數學家，非天文專家。
                </div>
                
                <div class="paragraph">
                    」〖9〗羅振玉《雪堂校刊羣書敍錄》卷下云：「鄭氏《通志·天文略》謂撰《步天歌》之丹元子乃隋人，於前藉無徵，恐未可信。
                </div>
                
                <div class="paragraph">
                    」）。
                </div>
                
        </div>
    </div>
</body>

</html>