<!DOCTYPE html>
<html>

<head>
    <title>
        悼陳生
    </title>
    <meta name="keywords" content="悼陳生 -- 鄒浩">
    <meta name="description" content="悼陳生 -- 鄒浩">
    <meta property="og:title" content="悼陳生">
    <meta property="og:url" content="https://vwood.xyz/poetry/3da07f7a-8cfe-47ce-b9b1-0554fd7d8e23.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            悼陳生
        </h2>
        <div class="author"><a href="/author/583b6155-9adc-42c3-80b1-05e8b0fe9854.html" title="鄒浩" target="_blank">
                鄒浩
            </a> (宋)
        </div>
        <div class="paragraphs">
            
                <div class="paragraph">
                    豪商破浪隨東風，轆轤相繼滄溟中。
                </div>
                
                <div class="paragraph">
                    回環極目渺無際，萬石之載裁飄蓬。
                </div>
                
                <div class="paragraph">
                    一朝六鶂不得進，十舟八九成虚空。
                </div>
                
                <div class="paragraph">
                    一舟邂逅脫魚腹，開帆豈暇論西東。
                </div>
                
                <div class="paragraph">
                    大明出沒夜復旦，何許清越鳴晨鐘。
                </div>
                
                <div class="paragraph">
                    舟人側耳正驚喜，忽瞻水際排奇峰。
                </div>
                
                <div class="paragraph">
                    落帆沉矴泊古岸，介然荒徑雲間通。
                </div>
                
                <div class="paragraph">
                    鄞川書生託舟尾，見之踴躍追猿狨。
                </div>
                
                <div class="paragraph">
                    扶疏怪木進十里，突兀古院題天宮。
                </div>
                
                <div class="paragraph">
                    入門長廊轉寂寂，堂上高拱厖眉翁。
                </div>
                
                <div class="paragraph">
                    左右侍立滿三百，談玄演義聲玲瓏。
                </div>
                
                <div class="paragraph">
                    相逢問勞憫流落，旋啓虚室棲行踪。
                </div>
                
                <div class="paragraph">
                    紛紛袍布欺臘雪，獨此錦帳朝霞紅。
                </div>
                
                <div class="paragraph">
                    黄金白玉薦豐饌，藥苗蔬甲青茸茸。
                </div>
                
                <div class="paragraph">
                    主翁自言避巢寇，朅來不與中原同。
                </div>
                
                <div class="paragraph">
                    于今天子果誰氏，語罷默默如盲聾。
                </div>
                
                <div class="paragraph">
                    日遣二子共遊處，因得細詰開冥蒙。
                </div>
                
                <div class="paragraph">
                    皆云我輩號處士，名字非列神仙宗。
                </div>
                
                <div class="paragraph">
                    三等三百奉一主，上等第一裴休公。
                </div>
                
                <div class="paragraph">
                    提携峻陟幾千丈，笑秦亭上聊從容。
                </div>
                
                <div class="paragraph">
                    秦皇可笑笑不已，聲撼亭角摧穹隆。
                </div>
                
                <div class="paragraph">
                    徐福曼倩亦何在，前後石壁猶房櫳。
                </div>
                
                <div class="paragraph">
                    舉頭指似蓬萊島，霜雪直上磨蒼穹。
                </div>
                
                <div class="paragraph">
                    波濤作勢撞山脚，魯有神聖躬磨礱。
                </div>
                
                <div class="paragraph">
                    欲令異物知所畏，周遭水面盤蛟龍。
                </div>
                
                <div class="paragraph">
                    書生名利浹肌骨，塵念日久生心胸。
                </div>
                
                <div class="paragraph">
                    老翁照見輙微笑，血盆再入寧易攻。
                </div>
                
                <div class="paragraph">
                    蓬萊有路爾常睹，此别曠劫無由逢。
                </div>
                
                <div class="paragraph">
                    吾今舟楫助爾往，爾其登覽庶可窮。
                </div>
                
                <div class="paragraph">
                    日輪迎曉傍山出，水聲先沸驚寷窿。
                </div>
                
                <div class="paragraph">
                    赤光散合動天地，頃刻氣候分春冬。
                </div>
                
                <div class="paragraph">
                    高低殿角屹相向，一一鎸鑿非人工。
                </div>
                
                <div class="paragraph">
                    窮晨不復值仙子，卿雲瑞霧空蒙蘢。
                </div>
                
                <div class="paragraph">
                    詢之處士盖有謂，近世人迹幾相重。
                </div>
                
                <div class="paragraph">
                    鸞驂鶴馭厭凡肉，矯然遠舉歸鴻濛。
                </div>
                
                <div class="paragraph">
                    先生呂翁獨於此，一年三四眠松風。
                </div>
                
                <div class="paragraph">
                    書生塵念竟不斷，主翁但問何所供。
                </div>
                
                <div class="paragraph">
                    人參如人更長大，願乞數本扶疲癃。
                </div>
                
                <div class="paragraph">
                    翁言此物有神護，特經海道須罹凶。
                </div>
                
                <div class="paragraph">
                    良金美玉亦至寶，爾誠欲之吾當從。
                </div>
                
                <div class="paragraph">
                    慇懃教告豈一事，尤戒卧語詳初終。
                </div>
                
                <div class="paragraph">
                    楞嚴秘密偈四句，奉以周旋宜恪恭。
                </div>
                
                <div class="paragraph">
                    書生再拜起沉矴，轉盼已入鄞州封。
                </div>
                
                <div class="paragraph">
                    還家妻子久黄壌，單形隻影反匆匆。
                </div>
                
                <div class="paragraph">
                    却思投翁事清淨，天南天北惟飛鴻。
                </div>
                
                <div class="paragraph">
                    茫然進退真捕景，一生顛倒終狂童。
                </div>
                
                <div class="paragraph">
                    君不見秦皇漢武操利勢，自許神仙力能致。
                </div>
                
                <div class="paragraph">
                    海邊方士日從横，畢竟千非無一是。
                </div>
                
                <div class="paragraph">
                    書生徑步蓬萊巔，况乃天人勤指示。
                </div>
                
                <div class="paragraph">
                    若爲名宦苦死堅，失脚青雲墜平地。
                </div>
                
                <div class="paragraph">
                    仙兮仙兮一何異，求不求兮兩莫遂。
                </div>
                
                <div class="paragraph">
                    我雖忘情亦欷歔，仲尼之門非所議，率然作詩紀其事。
                </div>
                
        </div>
    </div>
</body>

</html>