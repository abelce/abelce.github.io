<!DOCTYPE html>
<html>

<head>
    <title>
        寄周安孺茶
    </title>
    <meta name="keywords" content="寄周安孺茶 -- 蘇軾">
    <meta name="description" content="寄周安孺茶 -- 蘇軾">
    <meta property="og:title" content="寄周安孺茶">
    <meta property="og:url" content="https://vwood.xyz/poetry/28c4f2fd-8ea1-423c-a19e-23693a3b786f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄周安孺茶
        </h2>
        <div class="author"><a href="/author/a0927add-96a4-406f-98d2-eccffe36df5a.html" title="蘇軾" target="_blank">
                蘇軾
            </a> (宋)
        </div>
        <div class="paragraphs">
            
                <div class="paragraph">
                    大哉天宇內，植物知幾族。
                </div>
                
                <div class="paragraph">
                    靈品獨標奇，迥超凡草木。
                </div>
                
                <div class="paragraph">
                    名從姬旦始，漸播桐君錄。
                </div>
                
                <div class="paragraph">
                    賦咏誰最先，厥傳惟杜育。
                </div>
                
                <div class="paragraph">
                    唐人未知好，論著始於陸。
                </div>
                
                <div class="paragraph">
                    常李亦清流，當年慕高躅。
                </div>
                
                <div class="paragraph">
                    遂使天下士，嗜此偶於俗。
                </div>
                
                <div class="paragraph">
                    豈但中土珍，兼之異邦鬻。
                </div>
                
                <div class="paragraph">
                    鹿門有佳士，博覽無不矚。
                </div>
                
                <div class="paragraph">
                    邂逅天隨翁，篇章互賡續。
                </div>
                
                <div class="paragraph">
                    開園頤山下，屏跡松江曲。
                </div>
                
                <div class="paragraph">
                    有興即揮毫，粲然存簡牘。
                </div>
                
                <div class="paragraph">
                    伊予素寡愛，嗜好本不篤。
                </div>
                
                <div class="paragraph">
                    粵自少年時，低徊客京轂。
                </div>
                
                <div class="paragraph">
                    雖非曳裾者，庇蔭或華屋。
                </div>
                
                <div class="paragraph">
                    頗見紈綺中，齒牙厭粱肉。
                </div>
                
                <div class="paragraph">
                    小龍得屢試，糞土視珠玉。
                </div>
                
                <div class="paragraph">
                    團鳳與葵花，碔砆雜魚目。
                </div>
                
                <div class="paragraph">
                    貴人自矜惜，捧玩且緘櫝。
                </div>
                
                <div class="paragraph">
                    未數日注卑，定知雙井辱。
                </div>
                
                <div class="paragraph">
                    於茲事研討，至味識五六。
                </div>
                
                <div class="paragraph">
                    自爾入江湖，尋僧訪幽獨。
                </div>
                
                <div class="paragraph">
                    高人固多暇，探究亦頗熟。
                </div>
                
                <div class="paragraph">
                    聞道早春時，携籯赴初旭。
                </div>
                
                <div class="paragraph">
                    驚雷未破蕾，采采不盈掬。
                </div>
                
                <div class="paragraph">
                    旋洗玉泉蒸，芳馨豈停宿。
                </div>
                
                <div class="paragraph">
                    須臾布輕縷，火候謹盈縮。
                </div>
                
                <div class="paragraph">
                    不憚頃間勞，經時廢藏蓄。
                </div>
                
                <div class="paragraph">
                    髹筒浄無染，箬籠勻且複。
                </div>
                
                <div class="paragraph">
                    苦畏梅潤侵，暖須人氣燠。
                </div>
                
                <div class="paragraph">
                    有如剛耿性，不受纖芥觸。
                </div>
                
                <div class="paragraph">
                    又若廉夫心，難將微穢瀆。
                </div>
                
                <div class="paragraph">
                    晴天敞虛府，石碾破輕綠。
                </div>
                
                <div class="paragraph">
                    永日遇閑賓，乳泉發新馥。
                </div>
                
                <div class="paragraph">
                    香濃奪蘭露，色嫩欺秋菊。
                </div>
                
                <div class="paragraph">
                    閩俗競傳誇，豐腴面如粥。
                </div>
                
                <div class="paragraph">
                    自云葉家白，頗勝中山醁。
                </div>
                
                <div class="paragraph">
                    好是一杯深，午窗春睡足。
                </div>
                
                <div class="paragraph">
                    清風擊兩腋，去欲凌鴻鵠。
                </div>
                
                <div class="paragraph">
                    嗟我樂何深，水經亦屢讀。
                </div>
                
                <div class="paragraph">
                    陸子咤中泠，次乃康王谷。
                </div>
                
                <div class="paragraph">
                    蟆培頃曾嘗，瓶罌走僮僕。
                </div>
                
                <div class="paragraph">
                    如今老且嬾，細事百不欲。
                </div>
                
                <div class="paragraph">
                    美惡兩俱忘，誰能强追逐。
                </div>
                
                <div class="paragraph">
                    薑鹽拌白土，稍稍從吾蜀。
                </div>
                
                <div class="paragraph">
                    尚欲外形骸，安能徇口腹。
                </div>
                
                <div class="paragraph">
                    由來薄滋味，日飯止脫粟。
                </div>
                
                <div class="paragraph">
                    外慕既已矣，胡爲此羈束。
                </div>
                
                <div class="paragraph">
                    昨日散幽步，偶上天峰麓。
                </div>
                
                <div class="paragraph">
                    山圃正春風，蒙茸萬旂簇。
                </div>
                
                <div class="paragraph">
                    呼兒爲招客，采製聊亦復。
                </div>
                
                <div class="paragraph">
                    地僻誰我從，包藏置厨簏。
                </div>
                
                <div class="paragraph">
                    何嘗較優劣，但喜破睡速。
                </div>
                
                <div class="paragraph">
                    况此夏日長，人間正炎毒。
                </div>
                
                <div class="paragraph">
                    幽人無一事，午飯飽蔬菽。
                </div>
                
                <div class="paragraph">
                    困卧北窗風，風微動窗竹。
                </div>
                
                <div class="paragraph">
                    乳甌十分滿，人世真局促。
                </div>
                
                <div class="paragraph">
                    意爽飄欲仙，頭輕快如沐。
                </div>
                
                <div class="paragraph">
                    昔人固多癖，我癖良可贖。
                </div>
                
                <div class="paragraph">
                    爲問劉伯倫，胡然枕糟麴。
                </div>
                
        </div>
    </div>
</body>

</html>