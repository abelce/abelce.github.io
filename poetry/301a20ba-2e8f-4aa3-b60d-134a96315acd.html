<!DOCTYPE html>
<html>

<head>
    <title>
        寄程安撫
    </title>
    <meta name="keywords" content="寄程安撫 -- 陳造">
    <meta name="description" content="寄程安撫 -- 陳造">
    <meta property="og:title" content="寄程安撫">
    <meta property="og:url" content="https://vwood.xyz/poetry/301a20ba-2e8f-4aa3-b60d-134a96315acd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄程安撫
        </h2>
        <div class="author"><a href="/author/6ba60a14-099a-45ba-9007-5375639b6d6c.html" title="陳造" target="_blank">
                陳造
            </a> (宋)
        </div>
        <div class="paragraphs">
            
                <div class="paragraph">
                    歸袖翩翩去誰禦，篝燈熒熒翳復吐。
                </div>
                
                <div class="paragraph">
                    取道言從草市西，問津更訪脩竹塢。
                </div>
                
                <div class="paragraph">
                    殘夢欻過均州山，殺更尚數襄陽鼓。
                </div>
                
                <div class="paragraph">
                    盎盎屯雲連遠岫，剪剪北風斜細雨。
                </div>
                
                <div class="paragraph">
                    袖手縮頸寒可勝，羨殺昨宵宿僧宇。
                </div>
                
                <div class="paragraph">
                    伏龍一炊隨分飽，小市居民無醢脯。
                </div>
                
                <div class="paragraph">
                    孔明棲遯此其地，有廟纔餘十里所。
                </div>
                
                <div class="paragraph">
                    側望縛足欠一往，不得持盃弔忠甫。
                </div>
                
                <div class="paragraph">
                    鹿門三峴率如此，何者不爲積陰阻。
                </div>
                
                <div class="paragraph">
                    行行野香間幽艷，晤對未用嗟無侶。
                </div>
                
                <div class="paragraph">
                    櫟林森疎陂淥凈，江梅水仙爭媚嫵。
                </div>
                
                <div class="paragraph">
                    殿秋迎臘太早計，花神今歲良誇詡。
                </div>
                
                <div class="paragraph">
                    黄堂交筆爲爾吟，題品再三猶記不。
                </div>
                
                <div class="paragraph">
                    天涯驟作懸麻勢，但聽人家擁爐語。
                </div>
                
                <div class="paragraph">
                    寂寂關門喚不譍，青錢可能沽重糈。
                </div>
                
                <div class="paragraph">
                    奪煬爭席吾敢校，定知楚俗輕羈旅。
                </div>
                
                <div class="paragraph">
                    土風人情管頭好，不比陽阿輒相遻。
                </div>
                
                <div class="paragraph">
                    饋漿亦有白首翁，束縕乃得青裙女。
                </div>
                
                <div class="paragraph">
                    推枕每被荒鷄催，捉鞭動與寒鴈伍。
                </div>
                
                <div class="paragraph">
                    東村西里無乾地，上山下山泥濺股。
                </div>
                
                <div class="paragraph">
                    隸廝任輦起復僵，登頓連朝吾愧汝。
                </div>
                
                <div class="paragraph">
                    空荒頗怪人迹絕，撩亂俄驚雪花舞。
                </div>
                
                <div class="paragraph">
                    攪絮鋪鹽疑變幻，寒壑漫山太熒侮。
                </div>
                
                <div class="paragraph">
                    瀰漫六幕眩明滅，夢汞兩間迷仰俯。
                </div>
                
                <div class="paragraph">
                    山川映带巧裝鏤，林藪斕斑幾纂組。
                </div>
                
                <div class="paragraph">
                    麋鹿决驟鳥烏駭，頡頏獵夫布置罟。
                </div>
                
                <div class="paragraph">
                    脚毛罥羽不遺力，割鮮倒瓶供快茹。
                </div>
                
                <div class="paragraph">
                    人間壯觀今創見，城市蔽虧無此覩。
                </div>
                
                <div class="paragraph">
                    跨馿索句信能事，還憶詞壇有盟主。
                </div>
                
                <div class="paragraph">
                    風雲月露溢緗素，膏馥芳鮮存肺腑。
                </div>
                
                <div class="paragraph">
                    大筆軒軒軋時傑，新篇衮衮流樂府。
                </div>
                
                <div class="paragraph">
                    擊節長哦風爲傳，吮漱天籟含宮羽。
                </div>
                
                <div class="paragraph">
                    雪神風師底顔面，解渠嚴冷聊夸與。
                </div>
                
                <div class="paragraph">
                    霧掃天開一彈指，燭龍揚輝上瓊圃。
                </div>
                
                <div class="paragraph">
                    勞勤愜快初不意，倏忽起滅嗟如許。
                </div>
                
                <div class="paragraph">
                    及茲追悔前兩日，浪唶萍蓬悲兕虎。
                </div>
                
                <div class="paragraph">
                    穀城重到昔所安，令君存舊猶比數。
                </div>
                
                <div class="paragraph">
                    黄昏剝啄門爲啟，盤卧肥羊榼佳醑。
                </div>
                
                <div class="paragraph">
                    他時回首追陳迹，可無甲子記毫楮。
                </div>
                
                <div class="paragraph">
                    歲乘赤蛇月就盈，中澣之後厥壬午。
                </div>
                
        </div>
    </div>
</body>

</html>