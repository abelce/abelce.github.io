<!DOCTYPE html>
<html>

<head>
    <title>
        奉和御製奉先歌
    </title>
    <meta name="keywords" content="奉和御製奉先歌 -- 夏竦">
    <meta name="description" content="奉和御製奉先歌 -- 夏竦">
    <meta property="og:title" content="奉和御製奉先歌">
    <meta property="og:url" content="https://vwood.xyz/poetry/401e7b4c-66f9-4be9-bbea-44c84c88293d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉和御製奉先歌
        </h2>
        <div class="author"><a href="/author/ecee6cbf-db5f-42a2-aa90-06f12546b520.html" title="夏竦" target="_blank">
                夏竦
            </a> (宋)
        </div>
        <div class="paragraphs">
            
                <div class="paragraph">
                    皇家兮仙祖，上世兮聖神。
                </div>
                
                <div class="paragraph">
                    承雲兮分治，駕羽兮臨民。
                </div>
                
                <div class="paragraph">
                    誕昭兮馨烈，高陟兮元真。
                </div>
                
                <div class="paragraph">
                    載乘土運臨三古，屬象羲農振遐武。
                </div>
                
                <div class="paragraph">
                    爰炳明靈陟上蒼，綿綿聖緒慶悠長。
                </div>
                
                <div class="paragraph">
                    既積仁兮累德，爰振耀兮流芳。
                </div>
                
                <div class="paragraph">
                    罄二儀兮垂祐，彌萬祀兮開祥。
                </div>
                
                <div class="paragraph">
                    巍巍烈祖兮膺宸歷，御瑤圖兮建鼇極。
                </div>
                
                <div class="paragraph">
                    東征西怨兮振羣黎，下舞上歌兮康庶國。
                </div>
                
                <div class="paragraph">
                    優游亮直顯敦仁，錫羡休嘉符拓迹。
                </div>
                
                <div class="paragraph">
                    四貊名王尺組羈，九涯遠道安車適。
                </div>
                
                <div class="paragraph">
                    聖功耆定實登三，方賮駿奔惟旅百。
                </div>
                
                <div class="paragraph">
                    赫赫神宗廓帝紘，昭廣運兮洽和平。
                </div>
                
                <div class="paragraph">
                    禮適素青兮沿夏子，化歸醲粹兮復胥庭。
                </div>
                
                <div class="paragraph">
                    憲六學兮昭地緯，事七廟兮奉天經。
                </div>
                
                <div class="paragraph">
                    震疊威霆兮踰朔幕，汪洋惠露兮浹編氓。
                </div>
                
                <div class="paragraph">
                    偃節靈臺兮黜武，漏魚寛網兮蠲刑。
                </div>
                
                <div class="paragraph">
                    三葉緝熙兮隆紹繼，皇穹右序兮隤繁祉。
                </div>
                
                <div class="paragraph">
                    徘徊飇歘兮授元符，焜燿樵蒸兮修茂禮。
                </div>
                
                <div class="paragraph">
                    思文成頌兮迪先謀，多黍申歌兮昭樂歲。
                </div>
                
                <div class="paragraph">
                    參侔開闔已無爲，虔鞏盈成彌若厲。
                </div>
                
                <div class="paragraph">
                    惟寤寐兮符通，實天人兮合契。
                </div>
                
                <div class="paragraph">
                    降僊馭兮自三清，諭靈源兮踰百世。
                </div>
                
                <div class="paragraph">
                    遐錫鴻休茂本枝，永符盛德昭明類。
                </div>
                
                <div class="paragraph">
                    薦徽冊，致清衷，齋明兮顯至。
                </div>
                
                <div class="paragraph">
                    款太空，告繁禧，監觀兮斯暨。
                </div>
                
                <div class="paragraph">
                    對越兮儲精，聿懷兮忘寐。
                </div>
                
                <div class="paragraph">
                    舄奕千齡播德芬，欽崇茂典協經綸。
                </div>
                
                <div class="paragraph">
                    神化有開彰密命，慶基無際等高旻。
                </div>
                
        </div>
    </div>
</body>

</html>