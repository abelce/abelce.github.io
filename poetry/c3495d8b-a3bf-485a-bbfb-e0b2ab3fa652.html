<!DOCTYPE html>
<html>

<head>
    <title>
        疏屋詩爲曹雲西作
    </title>
    <meta name="keywords" content="疏屋詩爲曹雲西作 -- 邵桂子">
    <meta name="description" content="疏屋詩爲曹雲西作 -- 邵桂子">
    <meta property="og:title" content="疏屋詩爲曹雲西作">
    <meta property="og:url" content="https://vwood.xyz/poetry/c3495d8b-a3bf-485a-bbfb-e0b2ab3fa652.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            疏屋詩爲曹雲西作
        </h2>
        <div class="author"><a href="/author/32d4bf13-8a52-468b-ad85-5b0c367e358d.html" title="邵桂子" target="_blank">
                邵桂子
            </a> (宋)
        </div>
        <div class="paragraphs">
            
                <div class="paragraph">
                    草菜可食，總名曰疏。
                </div>
                
                <div class="paragraph">
                    品題有圃，樹藝有書。
                </div>
                
                <div class="paragraph">
                    衡縱町畦，周繞屋廬。
                </div>
                
                <div class="paragraph">
                    繚以樊垣，經以溝渠。
                </div>
                
                <div class="paragraph">
                    晨出抱甕，夕歸荷鋤。
                </div>
                
                <div class="paragraph">
                    有蔓必薅，有蝗必驅。
                </div>
                
                <div class="paragraph">
                    風披雨沐，日暄露濡。
                </div>
                
                <div class="paragraph">
                    穉甲怒生，嘉苗蔚敷。
                </div>
                
                <div class="paragraph">
                    芥薑杞菊，韭薤蒜葫。
                </div>
                
                <div class="paragraph">
                    薇蕨藜藿，瓜瓞匏瓠。
                </div>
                
                <div class="paragraph">
                    楮鷄桑鵝，籜龍椶魚。
                </div>
                
                <div class="paragraph">
                    馬齒鹿角，鼠尾虎鬚。
                </div>
                
                <div class="paragraph">
                    薯蕷蔓菁，杜蘅蘼蕪。
                </div>
                
                <div class="paragraph">
                    茵陳莪蘿，艽蘭茹藘。
                </div>
                
                <div class="paragraph">
                    赤莧銀茄，翠荇墨菰。
                </div>
                
                <div class="paragraph">
                    酸漿辣{艹酟}，甘薺苦荼。
                </div>
                
                <div class="paragraph">
                    庖人調胹，園丁拮据。
                </div>
                
                <div class="paragraph">
                    錡釜煮煠，筐筥貯儲。
                </div>
                
                <div class="paragraph">
                    椒橙內交，鹺醢效劬。
                </div>
                
                <div class="paragraph">
                    以芼以湘，可茹可葅。
                </div>
                
                <div class="paragraph">
                    維昔尼父，瓜祭齋如。
                </div>
                
                <div class="paragraph">
                    飲水曲肱，其樂只且。
                </div>
                
                <div class="paragraph">
                    召南蘋藻，韓奕笋蒲。
                </div>
                
                <div class="paragraph">
                    知味羨黄，齩根歎胡。
                </div>
                
                <div class="paragraph">
                    葵蓼飫顒，葱韭厭徐。
                </div>
                
                <div class="paragraph">
                    火芋明瓚，山菌接輿。
                </div>
                
                <div class="paragraph">
                    庾郎三種，石生一盂。
                </div>
                
                <div class="paragraph">
                    劉參玉版，蘇傳冰壺。
                </div>
                
                <div class="paragraph">
                    巢字元修，鮒姓豆盧。
                </div>
                
                <div class="paragraph">
                    菘羔抱孫，蹲鴟將雛。
                </div>
                
                <div class="paragraph">
                    絲滑露葵，練淨土酥。
                </div>
                
                <div class="paragraph">
                    野薺餛飩，水苔脯膴。
                </div>
                
                <div class="paragraph">
                    餠炊菠薐，鮓釀苞蘆。
                </div>
                
                <div class="paragraph">
                    胡麻饋餾，罌粟醍醐。
                </div>
                
                <div class="paragraph">
                    萍虀西晉，蓴羹東吳。
                </div>
                
                <div class="paragraph">
                    芹擷泥坊，藤采豐湖。
                </div>
                
                <div class="paragraph">
                    沼沚有蘩，江漢有蔞。
                </div>
                
                <div class="paragraph">
                    岡有常枲，洲有接余。
                </div>
                
                <div class="paragraph">
                    雁門天花，黄河蘑菇。
                </div>
                
                <div class="paragraph">
                    大宛苜蓿，太華芙蕖。
                </div>
                
                <div class="paragraph">
                    環滁野䔩，盤谷山茹。
                </div>
                
                <div class="paragraph">
                    地饒所産，天茁此徒。
                </div>
                
                <div class="paragraph">
                    菲葑是采，口腹以娛。
                </div>
                
                <div class="paragraph">
                    落英未莎，初篁未箊。
                </div>
                
                <div class="paragraph">
                    霜根旋挑，露葉半舒。
                </div>
                
                <div class="paragraph">
                    烹泉石鼎，養火地爐。
                </div>
                
                <div class="paragraph">
                    色炫匕箸，香浮柈盂。
                </div>
                
                <div class="paragraph">
                    氣含土膏，味逾天厨。
                </div>
                
                <div class="paragraph">
                    肥生華池，響鳴輔車。
                </div>
                
                <div class="paragraph">
                    商顔饑解，文園渴甦。
                </div>
                
                <div class="paragraph">
                    前招麴生，後引酪奴。
                </div>
                
                <div class="paragraph">
                    饌非羶葷，餉非苞苴。
                </div>
                
                <div class="paragraph">
                    園無羊踏，壤有鼠餘。
                </div>
                
                <div class="paragraph">
                    彼哉肉食，俎列豢芻。
                </div>
                
                <div class="paragraph">
                    心炙椎牛，項臠割豬。
                </div>
                
                <div class="paragraph">
                    春羔秋麛，冬鱻夏朐。
                </div>
                
                <div class="paragraph">
                    猩脣豹胎，麋臡蟹胥。
                </div>
                
                <div class="paragraph">
                    緇裙解黿，銀絲膾鱸。
                </div>
                
                <div class="paragraph">
                    羊尾截肪，錦襖脫膚。
                </div>
                
                <div class="paragraph">
                    山殽雉兔，澤羞雁鳬。
                </div>
                
                <div class="paragraph">
                    北饌潼酪，南烹鼃蜍。
                </div>
                
                <div class="paragraph">
                    嗜鼠則鴟，甘带則蛆。
                </div>
                
                <div class="paragraph">
                    迺笑鄭老，爛蒸瓠𤬛。
                </div>
                
                <div class="paragraph">
                    乃笑坡翁，夢餐雞蘇。
                </div>
                
                <div class="paragraph">
                    屬厭饕餮，飽死侏儒。
                </div>
                
                <div class="paragraph">
                    語以疏味，能知否乎。
                </div>
                
                <div class="paragraph">
                    予雅嗜之，日不可無。
                </div>
                
                <div class="paragraph">
                    乃顔茲屋，羞供是須。
                </div>
                
                <div class="paragraph">
                    寧疏而癯，毋肉而腴。
                </div>
                
                <div class="paragraph">
                    易牙司味，敢告膳夫。
                </div>
                
        </div>
    </div>
</body>

</html>