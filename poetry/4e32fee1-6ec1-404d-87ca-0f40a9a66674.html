<!DOCTYPE html>
<html>

<head>
    <title>
        貽草萊章詧
    </title>
    <meta name="keywords" content="貽草萊章詧 -- 呂陶">
    <meta name="description" content="貽草萊章詧 -- 呂陶">
    <meta property="og:title" content="貽草萊章詧">
    <meta property="og:url" content="https://vwood.xyz/poetry/4e32fee1-6ec1-404d-87ca-0f40a9a66674.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            貽草萊章詧
        </h2>
        <div class="author"><a href="/author/ef81a123-4c50-4fd2-85c1-3ece2cbb71bb.html" title="呂陶" target="_blank">
                呂陶
            </a> (宋)
        </div>
        <div class="paragraphs">
            
                <div class="paragraph">
                    漢焰中熄哀平微，子雲有道不有時。
                </div>
                
                <div class="paragraph">
                    立言盡括二儀數，八十一首淵而微。
                </div>
                
                <div class="paragraph">
                    至神不形復不見，玄道固非人易知。
                </div>
                
                <div class="paragraph">
                    劉歆嘗恐覆醬瓿，切憤學者斯言垂。
                </div>
                
                <div class="paragraph">
                    桓譚亦謂傳必久，賤近貴遠可逆推。
                </div>
                
                <div class="paragraph">
                    史臣俗筆擬僭號，數字豈免萬世譏。
                </div>
                
                <div class="paragraph">
                    侯芭英骨久沒地，千均難用一髪維。
                </div>
                
                <div class="paragraph">
                    幸且綿綿未歇絕，果與後代揚雄期。
                </div>
                
                <div class="paragraph">
                    環中先生悟達者，力舉雄道潜其思。
                </div>
                
                <div class="paragraph">
                    著圖課見歷象運，發隐扣達乾坤機。
                </div>
                
                <div class="paragraph">
                    深嗟范望用心苦，意與測異将奚歸。
                </div>
                
                <div class="paragraph">
                    乃覃精義述講疏，直論雄心非詭隨。
                </div>
                
                <div class="paragraph">
                    愚聞是書百日就，瀝懇再拜求觀之。
                </div>
                
                <div class="paragraph">
                    先生訓我有大略，筆端粗可言亳釐。
                </div>
                
                <div class="paragraph">
                    在玄曰首易曰卦，玄凖易數不凖詞。
                </div>
                
                <div class="paragraph">
                    方州部家雖列位，非類六爻高與卑。
                </div>
                
                <div class="paragraph">
                    第當縱横以算計，豈可連缺如象爲。
                </div>
                
                <div class="paragraph">
                    夜詞多凶晝多吉，陽家貴偶陰家奇。
                </div>
                
                <div class="paragraph">
                    謹持此理讀九贊，人事粗可詳其宜。
                </div>
                
                <div class="paragraph">
                    餘地三極藴奥妙，一朝未許以意窺。
                </div>
                
                <div class="paragraph">
                    我從誨言日勉勉，始若得濟終無涯。
                </div>
                
                <div class="paragraph">
                    性庸才下道悠遠，策發未進吁可悲。
                </div>
                
                <div class="paragraph">
                    願從諸生北面請，庶幾一釋終身疑。
                </div>
                
        </div>
    </div>
</body>

</html>