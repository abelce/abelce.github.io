<!DOCTYPE html>
<html>

<head>
    <title>
        建炎丞相成國呂忠穆公退老堂詩
    </title>
    <meta name="keywords" content="建炎丞相成國呂忠穆公退老堂詩 -- 李邴">
    <meta name="description" content="建炎丞相成國呂忠穆公退老堂詩 -- 李邴">
    <meta property="og:title" content="建炎丞相成國呂忠穆公退老堂詩">
    <meta property="og:url" content="https://vwood.xyz/poetry/94738705-aa83-488b-8a2d-635b2115db6e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            建炎丞相成國呂忠穆公退老堂詩
        </h2>
        <div class="author"><a href="/author/c8883c2a-5dc9-47a5-8997-1c794e3a919a.html" title="李邴" target="_blank">
                李邴
            </a> (宋)
        </div>
        <div class="paragraphs">
            
                <div class="paragraph">
                    晉公伐叛致太平，歸來綠野勤經營。
                </div>
                
                <div class="paragraph">
                    沈淪不復經濟意，晚節更爲人所評。
                </div>
                
                <div class="paragraph">
                    文饒佐武取河朔，平泉草木羅清英。
                </div>
                
                <div class="paragraph">
                    功成未嘗一寓目，鑱石作記空傳名。
                </div>
                
                <div class="paragraph">
                    何如堂堂渭川老，崛起自與天扶傾。
                </div>
                
                <div class="paragraph">
                    歲在作噩駭機發，忠臣憤叱思殞生。
                </div>
                
                <div class="paragraph">
                    氛埃不爲紫霄蔽，日月卻向黄道行。
                </div>
                
                <div class="paragraph">
                    壯年鐵衣勤汗馬，白首金鼎調和羹。
                </div>
                
                <div class="paragraph">
                    張皇國威起穨壓，約敕吏蠹歸章程。
                </div>
                
                <div class="paragraph">
                    羌戎破膽思尋盟，盜賊脫甲來輸誠。
                </div>
                
                <div class="paragraph">
                    轅門諸將指呼耳，公有胸中十萬兵。
                </div>
                
                <div class="paragraph">
                    銳然請老樊小圃，爨席卻與漁樵爭。
                </div>
                
                <div class="paragraph">
                    煙霞放目傲軒冕，水石步屧遺機衡。
                </div>
                
                <div class="paragraph">
                    雖然四海望不置，搴旒下矚煕皇明。
                </div>
                
                <div class="paragraph">
                    宣王于今事北伐，周公不日歌東征。
                </div>
                
                <div class="paragraph">
                    迎還兩宮天地慶，埽灑六合風塵清。
                </div>
                
                <div class="paragraph">
                    是時公歸迺可耳，豈得遽適羲皇情。
                </div>
                
                <div class="paragraph">
                    祝公壽考如衛武，百歲箴儆謀群卿。
                </div>
                
                <div class="paragraph">
                    祝公功名如郭令，身與廟社同安榮。
                </div>
                
                <div class="paragraph">
                    忠誠向來金石貫，勳烈遂將天壤幷。
                </div>
                
                <div class="paragraph">
                    他年升堂奉杖屨，願留隙地誅柴荆。
                </div>
                
                <div class="paragraph">
                    但令公孫肯開閤，不用野王來撫箏。
                </div>
                
        </div>
    </div>
</body>

</html>