<!DOCTYPE html>
<html>

<head>
    <title>
        上致用院李同知論海舶
    </title>
    <meta name="keywords" content="上致用院李同知論海舶 -- 熊禾">
    <meta name="description" content="上致用院李同知論海舶 -- 熊禾">
    <meta property="og:title" content="上致用院李同知論海舶">
    <meta property="og:url" content="https://vwood.xyz/poetry/8c6b45e9-4ca7-4a78-a399-ae439ed344c4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上致用院李同知論海舶
        </h2>
        <div class="author"><a href="/author/dac40427-6298-4558-9d19-a70cbb064323.html" title="熊禾" target="_blank">
                熊禾
            </a> (宋)
        </div>
        <div class="paragraphs">
            
                <div class="paragraph">
                    易經致民用，肇自羲農先。
                </div>
                
                <div class="paragraph">
                    耒耜既生聚，市易還懋遷。
                </div>
                
                <div class="paragraph">
                    公私不交病，本末無倒懸。
                </div>
                
                <div class="paragraph">
                    古人致主術，稱物靡有偏。
                </div>
                
                <div class="paragraph">
                    厥初禹作貢，不但中邦田。
                </div>
                
                <div class="paragraph">
                    四海自錫貢，不憚來遠邊。
                </div>
                
                <div class="paragraph">
                    碣石來冀右，海岱青徐連。
                </div>
                
                <div class="paragraph">
                    東南並淮揚，亦自江海沿。
                </div>
                
                <div class="paragraph">
                    夫豈寶遠物，有道歸陶甄。
                </div>
                
                <div class="paragraph">
                    成周制國用，半在周官編。
                </div>
                
                <div class="paragraph">
                    虞衡與商賈，胡不末利捐。
                </div>
                
                <div class="paragraph">
                    艱難開國心，什一猶欲蠲。
                </div>
                
                <div class="paragraph">
                    裒益固有道，公功格皇天。
                </div>
                
                <div class="paragraph">
                    後儒不知學，說理多虛玄。
                </div>
                
                <div class="paragraph">
                    生財昧大道，民命日益朘。
                </div>
                
                <div class="paragraph">
                    管商一作俑，蠹弊貽千年。
                </div>
                
                <div class="paragraph">
                    漁鹽尚抑末，奈何誘開阡。
                </div>
                
                <div class="paragraph">
                    懷清一以築，煢獨堪哀憐。
                </div>
                
                <div class="paragraph">
                    封君擅半賦，公私重熬煎。
                </div>
                
                <div class="paragraph">
                    寒機凍女手，汗粒赬農肩。
                </div>
                
                <div class="paragraph">
                    織衣不上體，舂粟不下咽。
                </div>
                
                <div class="paragraph">
                    傷哉力田家，欲說涕淚漣。
                </div>
                
                <div class="paragraph">
                    何如棄之去，逐末利百千。
                </div>
                
                <div class="paragraph">
                    矧此賈舶人，入海如登仙。
                </div>
                
                <div class="paragraph">
                    遠窮象齒徼，深入驪珠淵。
                </div>
                
                <div class="paragraph">
                    大貝與南琛，錯落萬斛船。
                </div>
                
                <div class="paragraph">
                    取之人不傷，用之我何愆。
                </div>
                
                <div class="paragraph">
                    奈何昧輕重，屑屑窮算鞭。
                </div>
                
                <div class="paragraph">
                    錙銖較鷺股，漏網魚吞船。
                </div>
                
                <div class="paragraph">
                    安得體國臣，爲天掘璣璇。
                </div>
                
                <div class="paragraph">
                    上資國脈壽，下拯民瘼瘨。
                </div>
                
                <div class="paragraph">
                    朝夕禹貢志，菲食甘胝胼。
                </div>
                
                <div class="paragraph">
                    九載不入門，千古孰與賢。
                </div>
                
                <div class="paragraph">
                    更想公旦心，待旦尤乾乾。
                </div>
                
                <div class="paragraph">
                    世俗吝與驕，曾不絲毫牽。
                </div>
                
                <div class="paragraph">
                    所以泰和治，常在虞周前。
                </div>
                
                <div class="paragraph">
                    此道久已亡，利欲充培埏。
                </div>
                
                <div class="paragraph">
                    豈曰治不及，曾是心無傳。
                </div>
                
                <div class="paragraph">
                    明公中州傑，自是天分全。
                </div>
                
                <div class="paragraph">
                    問學甚充厚，願力還精堅。
                </div>
                
                <div class="paragraph">
                    溥物功不勞，無欲心湛然。
                </div>
                
                <div class="paragraph">
                    維此一樞軸，實秉大化權。
                </div>
                
                <div class="paragraph">
                    如天有北斗，物物歸璣璇。
                </div>
                
                <div class="paragraph">
                    帝念南海民，風化舊所宣。
                </div>
                
                <div class="paragraph">
                    皇皇風霜節，炳炳奎壁躔。
                </div>
                
                <div class="paragraph">
                    纖微亦何凂，闔散有大權。
                </div>
                
                <div class="paragraph">
                    利用六府修，制用九府圜。
                </div>
                
                <div class="paragraph">
                    古人不可作，得意皆蹄筌。
                </div>
                
                <div class="paragraph">
                    誰哉識治本，理此大化絃。
                </div>
                
                <div class="paragraph">
                    三代事寂寞，念之中心悁。
                </div>
                
                <div class="paragraph">
                    書生武夷客，偶此來海堧。
                </div>
                
                <div class="paragraph">
                    使者採風謠，詩歌寓惓惓。
                </div>
                
        </div>
    </div>
</body>

</html>