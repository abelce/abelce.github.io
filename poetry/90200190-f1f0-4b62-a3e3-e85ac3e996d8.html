<!DOCTYPE html>
<html>

<head>
    <title>
        鄱陽酬泉州曹使君見寄
    </title>
    <meta name="keywords" content="鄱陽酬泉州曹使君見寄 -- 范仲淹">
    <meta name="description" content="鄱陽酬泉州曹使君見寄 -- 范仲淹">
    <meta property="og:title" content="鄱陽酬泉州曹使君見寄">
    <meta property="og:url" content="https://vwood.xyz/poetry/90200190-f1f0-4b62-a3e3-e85ac3e996d8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鄱陽酬泉州曹使君見寄
        </h2>
        <div class="author"><a href="/author/f83a835d-62a0-49cd-bfa8-6bd1d1ec68c5.html" title="范仲淹" target="_blank">
                范仲淹
            </a> (宋)
        </div>
        <div class="paragraphs">
            
                <div class="paragraph">
                    吾生豈不幸，所稟多剛腸。
                </div>
                
                <div class="paragraph">
                    身甘一枝巢，心苦千仞翔。
                </div>
                
                <div class="paragraph">
                    志意苟天命，富貴非我望。
                </div>
                
                <div class="paragraph">
                    立譚萬乘前，肝竭喉無漿。
                </div>
                
                <div class="paragraph">
                    意君成大舜，千古聞羶香。
                </div>
                
                <div class="paragraph">
                    寸懷如春風，思與天下芳。
                </div>
                
                <div class="paragraph">
                    片玉棄且在，雙足何辭傷。
                </div>
                
                <div class="paragraph">
                    王章死於漢，韓愈逐諸唐。
                </div>
                
                <div class="paragraph">
                    獄中與嶺外，妻子不得將。
                </div>
                
                <div class="paragraph">
                    義士撫卷起，眦血一霑裳。
                </div>
                
                <div class="paragraph">
                    胡弗學掲厲，胡弗隨低昂。
                </div>
                
                <div class="paragraph">
                    干時宴安人，滅然已不揚。
                </div>
                
                <div class="paragraph">
                    匹夫虎敢鬬，女子熊能當。
                </div>
                
                <div class="paragraph">
                    况彼二長者，烏肯巧如簧。
                </div>
                
                <div class="paragraph">
                    我愛古人節，皎皎明如霜。
                </div>
                
                <div class="paragraph">
                    今日貶江徼，多慚韓與王。
                </div>
                
                <div class="paragraph">
                    罪大禍不稱，所損傷纖茫。
                </div>
                
                <div class="paragraph">
                    盡室來官下，君恩大難忘。
                </div>
                
                <div class="paragraph">
                    酒聖無隱量，詩豪有餘章。
                </div>
                
                <div class="paragraph">
                    秋來魏公亭，金菊何煌煌。
                </div>
                
                <div class="paragraph">
                    登高發秘思，聊以攄吾狂。
                </div>
                
                <div class="paragraph">
                    卓有梅聖俞，作邑郡之旁。
                </div>
                
                <div class="paragraph">
                    矯首賦靈烏，擬彼歌滄浪。
                </div>
                
                <div class="paragraph">
                    因成答客戲，移以贈名郎。
                </div>
                
                <div class="paragraph">
                    泉南曹使君，詩源萬里長。
                </div>
                
                <div class="paragraph">
                    復我百餘言，疑登孔子堂。
                </div>
                
                <div class="paragraph">
                    聞之金石音，繩繩自宫商。
                </div>
                
                <div class="paragraph">
                    念此孤鳴鶴，聲應來遠方。
                </div>
                
                <div class="paragraph">
                    相期養心氣，彌天浩無疆。
                </div>
                
                <div class="paragraph">
                    鋪之被萬物，照之諧三光。
                </div>
                
                <div class="paragraph">
                    此道果迂闊，陶陶吾醉鄉。
                </div>
                
        </div>
    </div>
</body>

</html>