<!DOCTYPE html>
<html>

<head>
    <title>
        閲古堂詩
    </title>
    <meta name="keywords" content="閲古堂詩 -- 范仲淹">
    <meta name="description" content="閲古堂詩 -- 范仲淹">
    <meta property="og:title" content="閲古堂詩">
    <meta property="og:url" content="https://vwood.xyz/poetry/874bc99e-e309-49e8-869d-3238187fbce5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            閲古堂詩
        </h2>
        <div class="author"><a href="/author/f83a835d-62a0-49cd-bfa8-6bd1d1ec68c5.html" title="范仲淹" target="_blank">
                范仲淹
            </a> (宋)
        </div>
        <div class="paragraphs">
            
                <div class="paragraph">
                    中山天下重，韓公兹鎮臨。
                </div>
                
                <div class="paragraph">
                    堂上繢昔賢，閲古以儆今。
                </div>
                
                <div class="paragraph">
                    牧師六十人，冠劍竦若林。
                </div>
                
                <div class="paragraph">
                    既瞻古人像，必求古人心。
                </div>
                
                <div class="paragraph">
                    彼或所存遠，我將所得深。
                </div>
                
                <div class="paragraph">
                    仁與智可尚，忠與義可欽。
                </div>
                
                <div class="paragraph">
                    吾愛古賢守，馨德神祗歆。
                </div>
                
                <div class="paragraph">
                    典法曾弗泥，勸沮良自斟。
                </div>
                
                <div class="paragraph">
                    躋民在春臺，熙熙樂不淫。
                </div>
                
                <div class="paragraph">
                    耕夫與樵子，飽暖相謳吟。
                </div>
                
                <div class="paragraph">
                    王道自此始，然後張薫琴。
                </div>
                
                <div class="paragraph">
                    吾愛古名將，毅若武庫森。
                </div>
                
                <div class="paragraph">
                    其重如山安，其静如淵沉。
                </div>
                
                <div class="paragraph">
                    有令凛如霜，有謀密如陰。
                </div>
                
                <div class="paragraph">
                    敵城一朝拔，戎首萬里擒。
                </div>
                
                <div class="paragraph">
                    虎豹卷韜畧，鯨鯢投釡鬵。
                </div>
                
                <div class="paragraph">
                    皇威徹西海，天馬來駸駸。
                </div>
                
                <div class="paragraph">
                    留侯武侯者，將相俱能任。
                </div>
                
                <div class="paragraph">
                    決勝神所啟，受託天所諶。
                </div>
                
                <div class="paragraph">
                    披開日月光，振起雷霆音。
                </div>
                
                <div class="paragraph">
                    九關支一柱，萬宇覆重衾。
                </div>
                
                <div class="paragraph">
                    前人何赫赫，後人豈愔愔。
                </div>
                
                <div class="paragraph">
                    所以作此堂，公意同堅金。
                </div>
                
                <div class="paragraph">
                    僕思寶元初，叛羌弄千鐔。
                </div>
                
                <div class="paragraph">
                    王師生太平，苦戰誠未禁。
                </div>
                
                <div class="paragraph">
                    赤子餵犬彘，塞翁淚涔涔。
                </div>
                
                <div class="paragraph">
                    中原固爲辱，天子動宸襟。
                </div>
                
                <div class="paragraph">
                    乃命公與僕，聨使禦外侵。
                </div>
                
                <div class="paragraph">
                    歷歷革前弊，拳拳掃妖祲。
                </div>
                
                <div class="paragraph">
                    二十四萬兵，撫之若青衿。
                </div>
                
                <div class="paragraph">
                    惟以人占天，不問昴與參。
                </div>
                
                <div class="paragraph">
                    相彼形勝地，指掌而蹄涔。
                </div>
                
                <div class="paragraph">
                    復我横山疆，限爾長河潯。
                </div>
                
                <div class="paragraph">
                    此得喉可扼，彼宜肉就椹。
                </div>
                
                <div class="paragraph">
                    上前同定策，奸謀俄獻琛。
                </div>
                
                <div class="paragraph">
                    梟巢不忍覆，異日生凶禽。
                </div>
                
                <div class="paragraph">
                    僕已白髪翁，量力欲投簪。
                </div>
                
                <div class="paragraph">
                    公方青春期，抱道當作霖。
                </div>
                
                <div class="paragraph">
                    四夷氣須奪，百代病可鍼。
                </div>
                
                <div class="paragraph">
                    河湟議始行，漢唐功必尋。
                </div>
                
                <div class="paragraph">
                    復令千載下，景仰如高岑。
                </div>
                
                <div class="paragraph">
                    因賦閲古篇，爲公廊廟箴。
                </div>
                
        </div>
    </div>
</body>

</html>