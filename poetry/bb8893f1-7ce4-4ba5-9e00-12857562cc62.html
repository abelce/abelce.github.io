<!DOCTYPE html>
<html>

<head>
    <title>
        還汪正夫山陽小集
    </title>
    <meta name="keywords" content="還汪正夫山陽小集 -- 鄭獬">
    <meta name="description" content="還汪正夫山陽小集 -- 鄭獬">
    <meta property="og:title" content="還汪正夫山陽小集">
    <meta property="og:url" content="https://vwood.xyz/poetry/bb8893f1-7ce4-4ba5-9e00-12857562cc62.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            還汪正夫山陽小集
        </h2>
        <div class="author"><a href="/author/6f33ae1a-c4e4-4e79-ad4e-9c56d43c150e.html" title="鄭獬" target="_blank">
                鄭獬
            </a> (宋)
        </div>
        <div class="paragraphs">
            
                <div class="paragraph">
                    汪子文章何偉奇，如觀天子乘輿儀。
                </div>
                
                <div class="paragraph">
                    怛然暴見殊驚疑，舌拄上齶兩目癡。
                </div>
                
                <div class="paragraph">
                    定神屏氣試引窺，漸識羽衛行相隨。
                </div>
                
                <div class="paragraph">
                    金吾佽飛開中逵，橫刀執矟鐵馬馳。
                </div>
                
                <div class="paragraph">
                    畫旆赤白盤龍螭，大角一百二十支。
                </div>
                
                <div class="paragraph">
                    鐃鼓嘲轟雜橫吹，繡幡絳幢何紛披。
                </div>
                
                <div class="paragraph">
                    䍐罼鈹戟開黄麾，屬車{車急}轔霹靂移。
                </div>
                
                <div class="paragraph">
                    侍郎御史冠峨危，圓扇孔雀雙翅垂。
                </div>
                
                <div class="paragraph">
                    辟邪白澤飛麟麒，金輅赤馬火鬣鬐。
                </div>
                
                <div class="paragraph">
                    飄飄鳳蓋翳華芝，水光鐵甲羽林兒。
                </div>
                
                <div class="paragraph">
                    二十四仗驅熊貔，長殳闊劍梢魍夔。
                </div>
                
                <div class="paragraph">
                    團花絳袖武士衣，大小不同雖異宜。
                </div>
                
                <div class="paragraph">
                    要之盡是聖賢爲，奇服怪玩一不施。
                </div>
                
                <div class="paragraph">
                    斥之所以尊皇威，汪子之文正類斯。
                </div>
                
                <div class="paragraph">
                    一十五軸紛葳蕤，爛光直欲紙上飛。
                </div>
                
                <div class="paragraph">
                    長篇短篇傾珠璣，題說論序及賦詩。
                </div>
                
                <div class="paragraph">
                    篇雖不同皆有歸，要之孔子韓退之。
                </div>
                
                <div class="paragraph">
                    留讀旬日不知疲，大渴適得甘露飴。
                </div>
                
                <div class="paragraph">
                    我欲誦記留肝脾，惟我老鈍無記持。
                </div>
                
                <div class="paragraph">
                    又無小吏操筆揮，或可寫留慰朝饑。
                </div>
                
                <div class="paragraph">
                    二者不遂其齎咨，今復奪去心黭黟。
                </div>
                
                <div class="paragraph">
                    室中斗覺無光輝，靈寶不可留洿池。
                </div>
                
                <div class="paragraph">
                    風雨送還滄海湄，嗟我居陳逾歲時。
                </div>
                
                <div class="paragraph">
                    兩耳無聞如塞泥，遂恐聾瞶不可醫。
                </div>
                
                <div class="paragraph">
                    子來乃得時攻治，摐金伐石鳴鼓鼙。
                </div>
                
                <div class="paragraph">
                    氣豪却似相凌欺，因子文章張我師。
                </div>
                
                <div class="paragraph">
                    使我發此狂簡辭。
                </div>
                
        </div>
    </div>
</body>

</html>