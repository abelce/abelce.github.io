<!DOCTYPE html>
<html>

<head>
    <title>
        悲善才
    </title>
    <meta name="keywords" content="悲善才 -- 李紳">
    <meta name="description" content="悲善才 -- 李紳">
    <meta property="og:title" content="悲善才">
    <meta property="og:url" content="https://vwood.xyz/poetry/8eb1935f-f0db-4b02-85be-8134579ede36.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            悲善才
        </h2>
        <div class="author"><a href="/author/c484b4d3-17e3-44c7-8cac-9784065fbe08.html" title="李紳" target="_blank">
                李紳
            </a> (唐)
        </div>
        <div class="paragraphs">
            
                <div class="paragraph">
                    穆王夜幸蓬池曲，金鑾殿開高秉燭。
                </div>
                
                <div class="paragraph">
                    東頭弟子曹善才，琵琶請進新翻曲。
                </div>
                
                <div class="paragraph">
                    翠蛾列坐層城女，笙笛參差齊笑語。
                </div>
                
                <div class="paragraph">
                    天顏靜聽朱絲彈，衆樂寂然無敢舉。
                </div>
                
                <div class="paragraph">
                    銜花金鳳當承撥，轉腕攏弦促揮抹。
                </div>
                
                <div class="paragraph">
                    花翻鳳嘯天上來，裴回滿殿飛春雪。
                </div>
                
                <div class="paragraph">
                    抽弦度曲新聲發，金鈴玉珮相瑳切。
                </div>
                
                <div class="paragraph">
                    流鶯子母飛上林，仙鶴雌雄唳明月。
                </div>
                
                <div class="paragraph">
                    此時奉詔侍金鑾，別殿承恩許召彈。
                </div>
                
                <div class="paragraph">
                    三月曲江春草綠，九霄天樂下雲端。
                </div>
                
                <div class="paragraph">
                    紫髯供奉前屈膝，盡彈妙曲當春日。
                </div>
                
                <div class="paragraph">
                    寒泉注射隴水開，胡雁翻飛向天沒。
                </div>
                
                <div class="paragraph">
                    日曛塵暗車馬散，爲惜新聲有餘歎。
                </div>
                
                <div class="paragraph">
                    明年冠劒閉橋山，萬里孤臣投海畔。
                </div>
                
                <div class="paragraph">
                    籠禽鎩翮尚還飛，白首生從五嶺歸。
                </div>
                
                <div class="paragraph">
                    聞道善才成朽骨，空餘弟子奉音徽。
                </div>
                
                <div class="paragraph">
                    南譙寂寞三春晚，有客彈弦獨淒怨。
                </div>
                
                <div class="paragraph">
                    靜聽深奏楚月光，憶昔初聞曲江宴。
                </div>
                
                <div class="paragraph">
                    心悲不覺淚闌干，更爲調弦反覆彈。
                </div>
                
                <div class="paragraph">
                    秋吹動搖神女佩，月珠敲擊水晶盤。
                </div>
                
                <div class="paragraph">
                    自憐淮海同泥滓，恨魄凝心未能死。
                </div>
                
                <div class="paragraph">
                    惆悵追懷萬事空，雍門感慨徒爲爾。
                </div>
                
        </div>
    </div>
</body>

</html>