<!DOCTYPE html>
<html>

<head>
    <title>
        送鄭祭酒得宮觀還鄉
    </title>
    <meta name="keywords" content="送鄭祭酒得宮觀還鄉 -- 鄒浩">
    <meta name="description" content="送鄭祭酒得宮觀還鄉 -- 鄒浩">
    <meta property="og:title" content="送鄭祭酒得宮觀還鄉">
    <meta property="og:url" content="https://vwood.xyz/poetry/e9a3b7e4-c8bf-4436-acc5-dc2cf289af31.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送鄭祭酒得宮觀還鄉
        </h2>
        <div class="author"><a href="/author/583b6155-9adc-42c3-80b1-05e8b0fe9854.html" title="鄒浩" target="_blank">
                鄒浩
            </a> (宋)
        </div>
        <div class="paragraphs">
            
                <div class="paragraph">
                    閩中男子多儒衣，龍驤虎視惟四夔。
                </div>
                
                <div class="paragraph">
                    門前蓬藋老風雨，籍籍聲名天下馳。
                </div>
                
                <div class="paragraph">
                    爾來半作古人去，亦或霜鬢甘伏雌。
                </div>
                
                <div class="paragraph">
                    獨隨日月上星斗，即今先生侍丹墀。
                </div>
                
                <div class="paragraph">
                    先生胸次真武庫，無所不有世莫窺。
                </div>
                
                <div class="paragraph">
                    早年剖符勤撫字，晚年賜環妙論思。
                </div>
                
                <div class="paragraph">
                    朝廷遠覽得治本，務先長育英豪姿。
                </div>
                
                <div class="paragraph">
                    凌雲大廈豈一木，要在鉅細皆其宜。
                </div>
                
                <div class="paragraph">
                    先生彬彬掲模楷，仰膺帝可端爲師。
                </div>
                
                <div class="paragraph">
                    鸞飛鳯舉徧臺閣，辟雍祭酒終不移。
                </div>
                
                <div class="paragraph">
                    下帷莊坐對沉燎，諸生自耻専浮詞。
                </div>
                
                <div class="paragraph">
                    斯文與天共澄霽，肅駕聖域無多岐。
                </div>
                
                <div class="paragraph">
                    他時合抱挽梁棟，論功較德誰高卑。
                </div>
                
                <div class="paragraph">
                    先生胡不長風憲，豺狼在念略狐狸。
                </div>
                
                <div class="paragraph">
                    坐令飲恨深發喜，簪纓無復藏奸欺。
                </div>
                
                <div class="paragraph">
                    先生胡不同翰墨，形容堯仁曉天涯。
                </div>
                
                <div class="paragraph">
                    魯官典誥從此復，大哉王言非寄私。
                </div>
                
                <div class="paragraph">
                    先生胡不秉樞極，以道揆事如蓍龜。
                </div>
                
                <div class="paragraph">
                    河防民役有定論，簡拔賢俊去嫌疑。
                </div>
                
                <div class="paragraph">
                    吏員一一底乃績，二虜拜手受指撝。
                </div>
                
                <div class="paragraph">
                    東西南北幾萬里，匹夫匹婦違寒饑。
                </div>
                
                <div class="paragraph">
                    人言太平亦無象，但見父老同兒嬉。
                </div>
                
                <div class="paragraph">
                    胡爲五湖入清夢，忽焉幽興落武夷。
                </div>
                
                <div class="paragraph">
                    千鈞一發誰挽得，徑約赤松歌紫芝。
                </div>
                
                <div class="paragraph">
                    長安車馬競回首，頗似巨源辭位時。
                </div>
                
                <div class="paragraph">
                    通德高門想如昨，溪風旦暮猶有期。
                </div>
                
                <div class="paragraph">
                    冷然杖屨遠俗物，此心惟許江鷗知。
                </div>
                
                <div class="paragraph">
                    巍巍北辰拱天子，還淳直欲躋皇羲。
                </div>
                
                <div class="paragraph">
                    人才未登常側席，鶴書毎毎空山茨。
                </div>
                
                <div class="paragraph">
                    金甌况復舊名氏，只恐先生難自怡。
                </div>
                
        </div>
    </div>
</body>

</html>