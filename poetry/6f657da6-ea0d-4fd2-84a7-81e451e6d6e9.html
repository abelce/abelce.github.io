<!DOCTYPE html>
<html>

<head>
    <title>
        粹翁用奇父韻賦九日與義同賦兼呈奇父
    </title>
    <meta name="keywords" content="粹翁用奇父韻賦九日與義同賦兼呈奇父 -- 陳與義">
    <meta name="description" content="粹翁用奇父韻賦九日與義同賦兼呈奇父 -- 陳與義">
    <meta property="og:title" content="粹翁用奇父韻賦九日與義同賦兼呈奇父">
    <meta property="og:url" content="https://vwood.xyz/poetry/6f657da6-ea0d-4fd2-84a7-81e451e6d6e9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            粹翁用奇父韻賦九日與義同賦兼呈奇父
        </h2>
        <div class="author"><a href="/author/9dd1cae1-cc15-468a-bede-b783011eb06a.html" title="陳與義" target="_blank">
                陳與義
            </a> (宋)
        </div>
        <div class="paragraphs">
            
                <div class="paragraph">
                    安隱輕節序，艱難惜歡娛。
                </div>
                
                <div class="paragraph">
                    先生守苜蓿，朝士誇茱萸。
                </div>
                
                <div class="paragraph">
                    前年鄧州城，風雨傾客居。
                </div>
                
                <div class="paragraph">
                    何嘗疏麯生，麯生自我疏。
                </div>
                
                <div class="paragraph">
                    豈無登高地，送目與雲俱。
                </div>
                
                <div class="paragraph">
                    門生及兒子，勸我升籃輿。
                </div>
                
                <div class="paragraph">
                    出門復入門，戈旆填街衢。
                </div>
                
                <div class="paragraph">
                    去年郢州岸，孤檝對壞郛。
                </div>
                
                <div class="paragraph">
                    莫招大夫魂，誰攬使君鬚。
                </div>
                
                <div class="paragraph">
                    獨題懷古句，枯硯生明珠。
                </div>
                
                <div class="paragraph">
                    亦復躋荒戍，日暮野踟躕。
                </div>
                
                <div class="paragraph">
                    白衣終不至，眇眇空愁予。
                </div>
                
                <div class="paragraph">
                    今年洞庭上，九折餘崎嶇。
                </div>
                
                <div class="paragraph">
                    時憑岳陽樓，山川看縈紆。
                </div>
                
                <div class="paragraph">
                    孫兄語蟬連，王丈色敷腴。
                </div>
                
                <div class="paragraph">
                    不用踏筵舞，秋風摇菊株。
                </div>
                
                <div class="paragraph">
                    樂哉未曾有，是夢其非歟。
                </div>
                
                <div class="paragraph">
                    丈夫各堂堂，坐受世故驅。
                </div>
                
                <div class="paragraph">
                    會須明年節，醉倒還相扶。
                </div>
                
                <div class="paragraph">
                    此花期復對，勿令墮空虛。
                </div>
                
                <div class="paragraph">
                    明日風景佳，南翔先一鳧。
                </div>
                
                <div class="paragraph">
                    可言知機早，政爾因鱸魚。
                </div>
                
                <div class="paragraph">
                    分襟肺肝熱，撫事歲月迂。
                </div>
                
                <div class="paragraph">
                    歸家問瓶錫，生理何必餘。
                </div>
                
                <div class="paragraph">
                    相期衡山南，追步凌忽區。
                </div>
                
                <div class="paragraph">
                    回首望堯雲，中原莽榛蕪。
                </div>
                
                <div class="paragraph">
                    臣豈專愛死，有懷竟不舒。
                </div>
                
                <div class="paragraph">
                    老謀與壯事，二者慚俱無。
                </div>
                
        </div>
    </div>
</body>

</html>