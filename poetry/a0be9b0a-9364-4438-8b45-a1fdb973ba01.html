<!DOCTYPE html>
<html>

<head>
    <title>
        過房公湖臨發廣文載酒登南樓聽隠士陳希逸彈琴讀鴈湖先生詩及悅齋先生賦
    </title>
    <meta name="keywords" content="過房公湖臨發廣文載酒登南樓聽隠士陳希逸彈琴讀鴈湖先生詩及悅齋先生賦 -- 程公許">
    <meta name="description" content="過房公湖臨發廣文載酒登南樓聽隠士陳希逸彈琴讀鴈湖先生詩及悅齋先生賦 -- 程公許">
    <meta property="og:title" content="過房公湖臨發廣文載酒登南樓聽隠士陳希逸彈琴讀鴈湖先生詩及悅齋先生賦">
    <meta property="og:url" content="https://vwood.xyz/poetry/a0be9b0a-9364-4438-8b45-a1fdb973ba01.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            過房公湖臨發廣文載酒登南樓聽隠士陳希逸彈琴讀鴈湖先生詩及悅齋先生賦
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    湖蕩匝城府，堤柳一徑通。
                </div>
                
                <div class="paragraph">
                    森戟晝漏永，闃如墟野中。
                </div>
                
                <div class="paragraph">
                    掣鈴三日留，鬰鬰殊寡悰。
                </div>
                
                <div class="paragraph">
                    登埤展遐眺，盪我磊磈胸。
                </div>
                
                <div class="paragraph">
                    溝畦磨衲麗，烟蕪圖采工。
                </div>
                
                <div class="paragraph">
                    廣文一尊酒，邂逅清賞同。
                </div>
                
                <div class="paragraph">
                    慨昔石林老，小駐雙旌紅。
                </div>
                
                <div class="paragraph">
                    燕坐鳬鶩退，行散龜鶴從。
                </div>
                
                <div class="paragraph">
                    得句陵子美，高世猶房公。
                </div>
                
                <div class="paragraph">
                    想此據胡牀，長嘯延清風。
                </div>
                
                <div class="paragraph">
                    想此躡珠履，和月吸酒鍾。
                </div>
                
                <div class="paragraph">
                    想此援采毫，醉題揖遥峰。
                </div>
                
                <div class="paragraph">
                    想此披綺裘，憑高目征鴻。
                </div>
                
                <div class="paragraph">
                    逸駕渺難追，風光爲誰容。
                </div>
                
                <div class="paragraph">
                    空餘翰墨香，披拂葭葦叢。
                </div>
                
                <div class="paragraph">
                    翠琰子由賦，正聲響笙鏞。
                </div>
                
                <div class="paragraph">
                    千年古徐州，綺疏貫晴虹。
                </div>
                
                <div class="paragraph">
                    過眼不再讀，恨我性識蒙。
                </div>
                
                <div class="paragraph">
                    喬木噪晚鴉，低囘馬首東。
                </div>
                
                <div class="paragraph">
                    綠綺有餘韻，因之訊仙翁。
                </div>
                
        </div>
    </div>
</body>

</html>