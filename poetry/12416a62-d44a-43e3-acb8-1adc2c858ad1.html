<!DOCTYPE html>
<html>

<head>
    <title>
        人日驚蟄前數日大雪寄孫奇父韓叔夏
    </title>
    <meta name="keywords" content="人日驚蟄前數日大雪寄孫奇父韓叔夏 -- 胡寅">
    <meta name="description" content="人日驚蟄前數日大雪寄孫奇父韓叔夏 -- 胡寅">
    <meta property="og:title" content="人日驚蟄前數日大雪寄孫奇父韓叔夏">
    <meta property="og:url" content="https://vwood.xyz/poetry/12416a62-d44a-43e3-acb8-1adc2c858ad1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            人日驚蟄前數日大雪寄孫奇父韓叔夏
        </h2>
        <div class="author"><a href="/author/358bd399-3108-4bc4-90b1-8ecb19e6d087.html" title="胡寅" target="_blank">
                胡寅
            </a> (宋)
        </div>
        <div class="paragraphs">
            
                <div class="paragraph">
                    臘雪不溉旱，天公念嘉生。
                </div>
                
                <div class="paragraph">
                    稚春乃祁寒，號令如冬行。
                </div>
                
                <div class="paragraph">
                    栗烈鼓噫氣，碎訇動霆聲。
                </div>
                
                <div class="paragraph">
                    初疑雨翻盆，旋覺霰灑甍。
                </div>
                
                <div class="paragraph">
                    暫止俄并集，中宵遽開明。
                </div>
                
                <div class="paragraph">
                    衾裯起稜角，屏幌同戶楹。
                </div>
                
                <div class="paragraph">
                    淅淅紙窗戰，鐺鐺銅漏驚。
                </div>
                
                <div class="paragraph">
                    雞寒罷曉唱，鴉凍猶晨鳴。
                </div>
                
                <div class="paragraph">
                    驚戒臧獲起，吹噓燎爐頳。
                </div>
                
                <div class="paragraph">
                    開關醉魂醒，倚杖詩思清。
                </div>
                
                <div class="paragraph">
                    便欲披鶴氅，豈思飲銀鐺。
                </div>
                
                <div class="paragraph">
                    空濛勢轉盛，飛舞祥爭呈。
                </div>
                
                <div class="paragraph">
                    月池方漫汗，潮山正崢嶸。
                </div>
                
                <div class="paragraph">
                    詎應柳皆絮，却訝梅始英。
                </div>
                
                <div class="paragraph">
                    荆璞羞自獻，藍田遣誰耕。
                </div>
                
                <div class="paragraph">
                    塵埃爭受洗，糞壤叨蒙榮。
                </div>
                
                <div class="paragraph">
                    幸已陴巘崿，若爲投澗坑。
                </div>
                
                <div class="paragraph">
                    分功雨露澤，絢綵冰霜精。
                </div>
                
                <div class="paragraph">
                    良足潤麥麰，未能浹粱秔。
                </div>
                
                <div class="paragraph">
                    經旬苦料峭，三日觀熒晶。
                </div>
                
                <div class="paragraph">
                    恍憶遊汴洛，都忘在湘衡。
                </div>
                
                <div class="paragraph">
                    瑶林鄙王衍，冠玉懷陳平。
                </div>
                
                <div class="paragraph">
                    亦念袁邵公，長安門自撐。
                </div>
                
                <div class="paragraph">
                    更奇李侍中，淮蔡功先成。
                </div>
                
                <div class="paragraph">
                    漸喜雲解駮，頻瞻日舒晴。
                </div>
                
                <div class="paragraph">
                    昂然秀松出，倏爾危檐傾。
                </div>
                
                <div class="paragraph">
                    牆角僅委積，瓦溝那持盈。
                </div>
                
                <div class="paragraph">
                    朝暾破凝沍，淑氣蘇鰥煢。
                </div>
                
                <div class="paragraph">
                    斷决岡隴色，斬餘白蛇橫。
                </div>
                
                <div class="paragraph">
                    泮流溪谷響，擊碎珊瑚琤。
                </div>
                
                <div class="paragraph">
                    瓶去蚌珠餐，庭空獅子獰。
                </div>
                
                <div class="paragraph">
                    粉圖記姿態，不屑供使令。
                </div>
                
                <div class="paragraph">
                    陡覺時序正，不令寒溫爭。
                </div>
                
                <div class="paragraph">
                    冰泥就涸澀，卉木紛勾萌。
                </div>
                
                <div class="paragraph">
                    蒨蒨弄池柳，煌煌然山櫻。
                </div>
                
                <div class="paragraph">
                    了無半面粧，强學六出霙。
                </div>
                
                <div class="paragraph">
                    二老久不覿，千篇諒難評。
                </div>
                
                <div class="paragraph">
                    羔醪忍獨酌，鳳茗宜同烹。
                </div>
                
                <div class="paragraph">
                    或且放筆快，敢言當敵勍。
                </div>
                
                <div class="paragraph">
                    木桃得瓊玖，耳屬長謠賡。
                </div>
                
        </div>
    </div>
</body>

</html>