<!DOCTYPE html>
<html>

<head>
    <title>
        帝京篇
    </title>
    <meta name="keywords" content="帝京篇 -- 駱賓王">
    <meta name="description" content="帝京篇 -- 駱賓王">
    <meta property="og:title" content="帝京篇">
    <meta property="og:url" content="https://vwood.xyz/poetry/ccb84d5e-bb89-4301-8679-ee003ff70c87.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            帝京篇
        </h2>
        <div class="author"><a href="/author/2925dd81-d145-49bd-8789-6e106bd7f4da.html" title="駱賓王" target="_blank">
                駱賓王
            </a> (唐)
        </div>
        <div class="paragraphs">
            
                <div class="paragraph">
                    山河千里國，城闕九重門。
                </div>
                
                <div class="paragraph">
                    不覩皇居壯，安知天子尊。
                </div>
                
                <div class="paragraph">
                    皇居帝里崤函谷，鶉野龍山侯甸服。
                </div>
                
                <div class="paragraph">
                    五緯連影集星躔，八水分流橫地軸。
                </div>
                
                <div class="paragraph">
                    秦塞重關一百二，漢家離宮三十六。
                </div>
                
                <div class="paragraph">
                    桂殿嶔岑對玉樓，椒房窈窕連金屋。
                </div>
                
                <div class="paragraph">
                    三條九陌麗城隈，萬戶千門平旦開。
                </div>
                
                <div class="paragraph">
                    複道斜通鳷鵲觀，交衢直指鳳皇臺。
                </div>
                
                <div class="paragraph">
                    劍履南宮入，簪纓北闕來。
                </div>
                
                <div class="paragraph">
                    聲名冠寰宇，文物象昭回。
                </div>
                
                <div class="paragraph">
                    鉤陳肅蘭戺，璧沼浮槐市。
                </div>
                
                <div class="paragraph">
                    銅羽應風回，金莖承露起。
                </div>
                
                <div class="paragraph">
                    校文天祿閣，習戰昆明水。
                </div>
                
                <div class="paragraph">
                    朱邸抗平臺，黃扉通戚里。
                </div>
                
                <div class="paragraph">
                    平臺戚里帶崇墉，炊金饌玉待鳴鐘。
                </div>
                
                <div class="paragraph">
                    小堂綺帳三千戶，大道青樓十二重。
                </div>
                
                <div class="paragraph">
                    寶蓋雕鞍金絡馬，蘭窗繡柱玉盤龍。
                </div>
                
                <div class="paragraph">
                    繡柱璇題粉壁映，鏘金鳴玉王侯盛。
                </div>
                
                <div class="paragraph">
                    王侯貴人多近臣，朝遊北里暮南鄰。
                </div>
                
                <div class="paragraph">
                    陸賈分金將讌喜，陳遵投轄正留賓。
                </div>
                
                <div class="paragraph">
                    趙李經過密，蕭朱交結親。
                </div>
                
                <div class="paragraph">
                    丹鳳朱城白日暮，青牛紺幰紅塵度。
                </div>
                
                <div class="paragraph">
                    俠客珠彈垂楊道，倡婦銀鉤采桑路。
                </div>
                
                <div class="paragraph">
                    倡家桃李自芳菲，京華遊俠盛輕肥。
                </div>
                
                <div class="paragraph">
                    延年女弟雙鳳入，羅敷使君千騎歸。
                </div>
                
                <div class="paragraph">
                    同心結縷帶，連理織成衣。
                </div>
                
                <div class="paragraph">
                    春朝桂尊尊百味，秋夜蘭燈燈九微。
                </div>
                
                <div class="paragraph">
                    翠幌珠簾不獨映，清歌寶瑟自相依。
                </div>
                
                <div class="paragraph">
                    且論三萬六千是，寧知四十九年非。
                </div>
                
                <div class="paragraph">
                    古來榮利若浮雲，人生倚伏信難分。
                </div>
                
                <div class="paragraph">
                    始見田竇相移奪，俄聞衞霍有功勳。
                </div>
                
                <div class="paragraph">
                    未厭金陵氣，先開石槨文。
                </div>
                
                <div class="paragraph">
                    朱門無復張公子，灞亭誰畏李將軍。
                </div>
                
                <div class="paragraph">
                    相顧百齡皆有待，居然萬化咸應改。
                </div>
                
                <div class="paragraph">
                    桂枝芳氣已銷亡，柏梁高宴今何在？
                </div>
                
                <div class="paragraph">
                    春去春來苦自馳，爭名爭利徒爾爲。
                </div>
                
                <div class="paragraph">
                    久留郎署終難遇，空掃相門誰見知。
                </div>
                
                <div class="paragraph">
                    當時一旦擅豪華，自言千載長驕奢。
                </div>
                
                <div class="paragraph">
                    倏忽摶風生羽翼，須臾失浪委泥沙。
                </div>
                
                <div class="paragraph">
                    黃雀徒巢桂，青門遂種瓜。
                </div>
                
                <div class="paragraph">
                    黃金銷鑠素絲變，一貴一賤交情見。
                </div>
                
                <div class="paragraph">
                    紅顏宿昔白頭新，脫粟布衣輕故人。
                </div>
                
                <div class="paragraph">
                    故人有湮淪，新知無意氣。
                </div>
                
                <div class="paragraph">
                    灰死韓安國，羅傷翟廷尉。
                </div>
                
                <div class="paragraph">
                    已矣哉，歸去來。
                </div>
                
                <div class="paragraph">
                    馬卿辭蜀多文藻，揚雄仕漢乏良媒。
                </div>
                
                <div class="paragraph">
                    三冬自矜誠足用，十年不調幾邅回。
                </div>
                
                <div class="paragraph">
                    汲黯薪逾積，孫弘閣未開。
                </div>
                
                <div class="paragraph">
                    誰惜長沙傅，獨負洛陽才。
                </div>
                
        </div>
    </div>
</body>

</html>