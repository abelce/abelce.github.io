<!DOCTYPE html>
<html>

<head>
    <title>
        順祀詩
    </title>
    <meta name="keywords" content="順祀詩 -- 宋祁">
    <meta name="description" content="順祀詩 -- 宋祁">
    <meta property="og:title" content="順祀詩">
    <meta property="og:url" content="https://vwood.xyz/poetry/f353c4f3-bf8c-46eb-8fb1-6008d595d77e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            順祀詩
        </h2>
        <div class="author"><a href="/author/cb627d46-270f-4b2d-ae49-f0bc9a8c0280.html" title="宋祁" target="_blank">
                宋祁
            </a> (宋)
        </div>
        <div class="paragraphs">
            
                <div class="paragraph">
                    孰順其祀，明明天子。
                </div>
                
                <div class="paragraph">
                    天子謙讓，詔羣臣其議。
                </div>
                
                <div class="paragraph">
                    惟章獻、章懿，遂祔先帝。
                </div>
                
                <div class="paragraph">
                    宜索而典，而古而今。
                </div>
                
                <div class="paragraph">
                    順考攸宜，慰我孝心。
                </div>
                
                <div class="paragraph">
                    羣臣稽首，不遠厥成。
                </div>
                
                <div class="paragraph">
                    伊先猷是程，伊大孝是經。
                </div>
                
                <div class="paragraph">
                    匪祥符孰從，則莫我京。
                </div>
                
                <div class="paragraph">
                    三代廟寢，止一帝后。
                </div>
                
                <div class="paragraph">
                    漢制已遷，儒臣罔究。
                </div>
                
                <div class="paragraph">
                    禮缺不稱，因樸趨陋。
                </div>
                
                <div class="paragraph">
                    親靡祔尊，神挈斯祐。
                </div>
                
                <div class="paragraph">
                    帝曰俞哉，予奉二慈。
                </div>
                
                <div class="paragraph">
                    匪曰無典，實成訓是依。
                </div>
                
                <div class="paragraph">
                    促灼爾龜，爰蕝爾儀。
                </div>
                
                <div class="paragraph">
                    琢金追玉，昭款信辭。
                </div>
                
                <div class="paragraph">
                    不敢先後，惟以順躋。
                </div>
                
                <div class="paragraph">
                    孟冬十月，大饗其時。
                </div>
                
                <div class="paragraph">
                    朕不憚勤，于庭遣之。
                </div>
                
                <div class="paragraph">
                    吉日辛酉，帝自文德。
                </div>
                
                <div class="paragraph">
                    至于大慶，奉寶授冊。
                </div>
                
                <div class="paragraph">
                    永懷劬勞，孝貫天極。
                </div>
                
                <div class="paragraph">
                    虞賓在位，百官承式。
                </div>
                
                <div class="paragraph">
                    顯顯太歲，惟冊寶是將。
                </div>
                
                <div class="paragraph">
                    和鸞有容，龍旗孔揚。
                </div>
                
                <div class="paragraph">
                    既至于廟，是承是告。
                </div>
                
                <div class="paragraph">
                    奉遷后主，合侑文考。
                </div>
                
                <div class="paragraph">
                    有主則止，有匹得行。
                </div>
                
                <div class="paragraph">
                    遂旅豆籩，以及芼牲。
                </div>
                
                <div class="paragraph">
                    明水太羹，有飶有澄。
                </div>
                
                <div class="paragraph">
                    鼓鐘欽欽，鼓瑟鼓琴。
                </div>
                
                <div class="paragraph">
                    考悅妣安，蠲我德音。
                </div>
                
                <div class="paragraph">
                    德音惟何，帝受純嘏。
                </div>
                
                <div class="paragraph">
                    不專斯饗，用赦天下。
                </div>
                
                <div class="paragraph">
                    開釋罪辜，賜逮九軍。
                </div>
                
                <div class="paragraph">
                    一人作孝，庶邦蒙仁。
                </div>
                
                <div class="paragraph">
                    禮非天作，托始于聖。
                </div>
                
                <div class="paragraph">
                    聖克正始，萬世攸定。
                </div>
                
                <div class="paragraph">
                    作述交善，神人胥慶。
                </div>
                
                <div class="paragraph">
                    天謂皇帝，既付所覆。
                </div>
                
                <div class="paragraph">
                    帝克孝治，奉親以侑。
                </div>
                
                <div class="paragraph">
                    其收丕祺，蕃衍後昆。
                </div>
                
                <div class="paragraph">
                    萬有億年，繼繼存存。
                </div>
                
        </div>
    </div>
</body>

</html>