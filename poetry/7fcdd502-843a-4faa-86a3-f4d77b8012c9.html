<!DOCTYPE html>
<html>

<head>
    <title>
        益州州學聖訓堂
    </title>
    <meta name="keywords" content="益州州學聖訓堂 -- 何郯">
    <meta name="description" content="益州州學聖訓堂 -- 何郯">
    <meta property="og:title" content="益州州學聖訓堂">
    <meta property="og:url" content="https://vwood.xyz/poetry/7fcdd502-843a-4faa-86a3-f4d77b8012c9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            益州州學聖訓堂
        </h2>
        <div class="author"><a href="/author/54354c01-f021-4895-a8a3-d59a441f7cd1.html" title="何郯" target="_blank">
                何郯
            </a> (宋)
        </div>
        <div class="paragraphs">
            
                <div class="paragraph">
                    益爲藩捍西南隅，物衆地大稱名都。
                </div>
                
                <div class="paragraph">
                    擇守來頒茲土政，治人頗與他邦殊。
                </div>
                
                <div class="paragraph">
                    蹉跌一有戾條教，便宜皆得行黥誅。
                </div>
                
                <div class="paragraph">
                    羣姦帖息不敢動，無復弄兵覬穿窬。
                </div>
                
                <div class="paragraph">
                    任威或謂一時事，立政恐非長世圖。
                </div>
                
                <div class="paragraph">
                    豈無達識究是否，重在改作徒嗟吁。
                </div>
                
                <div class="paragraph">
                    仲翁裔孫有偉度，敢决不以常文拘。
                </div>
                
                <div class="paragraph">
                    當官勇欲除弊法，伊憂內惻仁心孚。
                </div>
                
                <div class="paragraph">
                    視人無異遠方意，威刑惠政還相須。
                </div>
                
                <div class="paragraph">
                    始時歲荒力賑救，坐使餓殍成完膚。
                </div>
                
                <div class="paragraph">
                    既而爲俗思根本，其在立學陳師謨。
                </div>
                
                <div class="paragraph">
                    大開儒庠務誨導，秀民聳慕紛來趨。
                </div>
                
                <div class="paragraph">
                    遂言講署鴻生職，使演經傳傳諸徒。
                </div>
                
                <div class="paragraph">
                    奏函一上聞法座，詔劄即日來諧俞。
                </div>
                
                <div class="paragraph">
                    詔云信汝辨治蜀，緩任威罰先文儒。
                </div>
                
                <div class="paragraph">
                    公心感激侈上賜，刻在金石尊神謨。
                </div>
                
                <div class="paragraph">
                    覆之大厦牓美稱，日久傳者期無渝。
                </div>
                
                <div class="paragraph">
                    邦人承風爲盛事，觀者填道來于于。
                </div>
                
                <div class="paragraph">
                    嗟嗟多士其聽命，勿即邪徑安夷涂。
                </div>
                
                <div class="paragraph">
                    師無訿聖生率教，信尚姬孔尊唐虞。
                </div>
                
                <div class="paragraph">
                    施之鄉黨勵雅俗，仁誼得以相持扶。
                </div>
                
                <div class="paragraph">
                    漢皇初始盛文學，起自蜀國行中區。
                </div>
                
                <div class="paragraph">
                    本朝教化視三代，建元安可爲齊驅。
                </div>
                
                <div class="paragraph">
                    吾君訓辭諭萬里，義均盤誥茲宣敷。
                </div>
                
                <div class="paragraph">
                    吾守教本樹一國，學成洙泗相涵濡。
                </div>
                
                <div class="paragraph">
                    臣謀君從協大義，聖哲倡和真同符。
                </div>
                
                <div class="paragraph">
                    欲歌盛節示萬古，才不迨志嗟其愚。
                </div>
                
        </div>
    </div>
</body>

</html>