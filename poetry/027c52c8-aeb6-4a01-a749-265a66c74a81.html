<!DOCTYPE html>
<html>

<head>
    <title>
        寄李常伯滿粹翁
    </title>
    <meta name="keywords" content="寄李常伯滿粹翁 -- 王令">
    <meta name="description" content="寄李常伯滿粹翁 -- 王令">
    <meta property="og:title" content="寄李常伯滿粹翁">
    <meta property="og:url" content="https://vwood.xyz/poetry/027c52c8-aeb6-4a01-a749-265a66c74a81.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄李常伯滿粹翁
        </h2>
        <div class="author"><a href="/author/e2c07212-1ac6-4d3a-bf2e-7edd2b90c0a8.html" title="王令" target="_blank">
                王令
            </a> (宋)
        </div>
        <div class="paragraphs">
            
                <div class="paragraph">
                    我思古人不可見，獨以兩眼紙上求。
                </div>
                
                <div class="paragraph">
                    苦讀才疲即伏枕，亦冀夢寐從之遊。
                </div>
                
                <div class="paragraph">
                    每疑賢聖世間有，豈獨古出今則不。
                </div>
                
                <div class="paragraph">
                    心之所藏弗面見，常恨世腹不可搜。
                </div>
                
                <div class="paragraph">
                    雖然其中充美者，間或外發文章彪。
                </div>
                
                <div class="paragraph">
                    揚淮而南誰名聲，盛說李滿乾萬喉。
                </div>
                
                <div class="paragraph">
                    青天白日所同見，衆亦不敢加瑕疵。
                </div>
                
                <div class="paragraph">
                    而余零丁始就學，獨矯衆棄先拈收。
                </div>
                
                <div class="paragraph">
                    要其所學與必至，不止顔孟須孔周。
                </div>
                
                <div class="paragraph">
                    决將健走獨取到，顧我不肯少待留。
                </div>
                
                <div class="paragraph">
                    新詩惠見薦自讋，若遇重壓併見投。
                </div>
                
                <div class="paragraph">
                    星機織成付地錦，神冶鑄出舂天矛。
                </div>
                
                <div class="paragraph">
                    輝光交華目反眩，噍咀過美涎并流。
                </div>
                
                <div class="paragraph">
                    退歸畏愛復願學，恍若見富潛謀偷。
                </div>
                
                <div class="paragraph">
                    顧其才力非當對，猶以一髪紖十牛。
                </div>
                
                <div class="paragraph">
                    使我苦勉不少得，搦筆欲下先慚羞。
                </div>
                
                <div class="paragraph">
                    有如姣惡各具體，肉骨不可强彫鎪。
                </div>
                
                <div class="paragraph">
                    或云才華乃天與，何寡不益多仍裒。
                </div>
                
                <div class="paragraph">
                    幾時髙車得會合，預期蹈抃呼旁陬。
                </div>
                
                <div class="paragraph">
                    臨風呻哦欲有寄，自恨拙繭無長抽。
                </div>
                
        </div>
    </div>
</body>

</html>