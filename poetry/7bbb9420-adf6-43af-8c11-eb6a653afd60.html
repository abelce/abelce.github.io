<!DOCTYPE html>
<html>

<head>
    <title>
        紀關隴
    </title>
    <meta name="keywords" content="紀關隴 -- 鄭剛中">
    <meta name="description" content="紀關隴 -- 鄭剛中">
    <meta property="og:title" content="紀關隴">
    <meta property="og:url" content="https://vwood.xyz/poetry/7bbb9420-adf6-43af-8c11-eb6a653afd60.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            紀關隴
        </h2>
        <div class="author"><a href="/author/6fa68b2a-29df-4d99-bd8c-0bdc9915e27f.html" title="鄭剛中" target="_blank">
                鄭剛中
            </a> (宋)
        </div>
        <div class="paragraphs">
            
                <div class="paragraph">
                    十載三光分，號令南北阻。
                </div>
                
                <div class="paragraph">
                    四達禮義鄉，限礙成蠻楚。
                </div>
                
                <div class="paragraph">
                    帝王豈無真，社稷固有主。
                </div>
                
                <div class="paragraph">
                    欃槍不待射，避路過河滸。
                </div>
                
                <div class="paragraph">
                    職方閲輿圖，十已歸四五。
                </div>
                
                <div class="paragraph">
                    窮民病巨瘡，延頸待摩拊。
                </div>
                
                <div class="paragraph">
                    子翼上所親，暫輟自應許。
                </div>
                
                <div class="paragraph">
                    詔書下雲天，所至若甘雨。
                </div>
                
                <div class="paragraph">
                    車前拜且迎，稽首立如堵。
                </div>
                
                <div class="paragraph">
                    無家不壺漿，有市皆肴脯。
                </div>
                
                <div class="paragraph">
                    葉底窺烏鵲，墻頭出兒女。
                </div>
                
                <div class="paragraph">
                    其中老人者，横涕自相語。
                </div>
                
                <div class="paragraph">
                    脱命向鬼手，魂魄掛網罟。
                </div>
                
                <div class="paragraph">
                    豈料須臾身，復此見官府。
                </div>
                
                <div class="paragraph">
                    願上萬萬年，左右常伊呂。
                </div>
                
                <div class="paragraph">
                    護持三綱全，保我左田畝。
                </div>
                
                <div class="paragraph">
                    予前拜老人，愧謝難縷縷。
                </div>
                
                <div class="paragraph">
                    塗炭置赤子，不痛非父母。
                </div>
                
                <div class="paragraph">
                    如問嘗膽心，念念惟率土。
                </div>
                
                <div class="paragraph">
                    驚風吹昏沙，北望曾後汝。
                </div>
                
                <div class="paragraph">
                    成功當問天，字養難用武。
                </div>
                
                <div class="paragraph">
                    今兹結新歡，不試師一旅。
                </div>
                
                <div class="paragraph">
                    開籠出飛鳥，汝亦良得所。
                </div>
                
                <div class="paragraph">
                    予獨顧秦關，異世目可睹。
                </div>
                
                <div class="paragraph">
                    郊原掌心平，猶是周膴膴。
                </div>
                
                <div class="paragraph">
                    岡巒抱河洛，四面踞龍虎。
                </div>
                
                <div class="paragraph">
                    惟時蓋世英，制馭立區宇。
                </div>
                
                <div class="paragraph">
                    不應移造化，私用貯狐鼠。
                </div>
                
                <div class="paragraph">
                    見還雖必然，永保更精處。
                </div>
                
                <div class="paragraph">
                    銷兵聞造兵，欲取必知與。
                </div>
                
                <div class="paragraph">
                    吏良民自安，德盛豈招侮。
                </div>
                
                <div class="paragraph">
                    道義尊本朝，好約信強虜。
                </div>
                
                <div class="paragraph">
                    整頓天地間，事事皆就祖。
                </div>
                
                <div class="paragraph">
                    吾民百憂足，可使再辛苦。
                </div>
                
                <div class="paragraph">
                    冠巾作人家，耕鉏飽禾黍。
                </div>
                
                <div class="paragraph">
                    會須太清塵，一掃净千古。
                </div>
                
                <div class="paragraph">
                    兹行豈不勤，道里以萬數。
                </div>
                
                <div class="paragraph">
                    見公自清涼，蕭然失袢暑。
                </div>
                
                <div class="paragraph">
                    日随下幕吏，一馬行似舞。
                </div>
                
                <div class="paragraph">
                    月明見旌旗，夢寐聞簫鼓。
                </div>
                
                <div class="paragraph">
                    棗火餅肥炊，漿酸粟饒煮。
                </div>
                
                <div class="paragraph">
                    徧覧江山勝，腸腹浩撐拄。
                </div>
                
                <div class="paragraph">
                    不見少增重，政自太無補。
                </div>
                
        </div>
    </div>
</body>

</html>