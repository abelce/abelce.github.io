<!DOCTYPE html>
<html>

<head>
    <title>
        木皮口紀事爲故沔戎帥何進賦也
    </title>
    <meta name="keywords" content="木皮口紀事爲故沔戎帥何進賦也 -- 程公許">
    <meta name="description" content="木皮口紀事爲故沔戎帥何進賦也 -- 程公許">
    <meta property="og:title" content="木皮口紀事爲故沔戎帥何進賦也">
    <meta property="og:url" content="https://vwood.xyz/poetry/a2ef38cf-bf92-4f50-a4ce-ed754a7dd3c9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            木皮口紀事爲故沔戎帥何進賦也
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    驅車木皮口，地接嘉陵市。
                </div>
                
                <div class="paragraph">
                    山川鬰盤紆，草木慘憔悴。
                </div>
                
                <div class="paragraph">
                    昔在歲辛卯，大將何憨子。
                </div>
                
                <div class="paragraph">
                    行營與賊遇，力戰遂死此。
                </div>
                
                <div class="paragraph">
                    道逢田舍翁，款曲問所以。
                </div>
                
                <div class="paragraph">
                    耳目親見聞，朴忠今無比。
                </div>
                
                <div class="paragraph">
                    沉鷙老不衰，甘苦同戰士。
                </div>
                
                <div class="paragraph">
                    以此得士心，急難不相棄。
                </div>
                
                <div class="paragraph">
                    閫制力主和，豈虞敵情詭。
                </div>
                
                <div class="paragraph">
                    幣篚方交馳，羽書俄狎至。
                </div>
                
                <div class="paragraph">
                    初冬二十五，坌入我內地。
                </div>
                
                <div class="paragraph">
                    或渡河而馳，或截路以伺。
                </div>
                
                <div class="paragraph">
                    俄然斡腹來，陡若自天墜。
                </div>
                
                <div class="paragraph">
                    諸軍抽摘餘，精銳能有幾。
                </div>
                
                <div class="paragraph">
                    千兵僅烏合，轉鬭殊未已。
                </div>
                
                <div class="paragraph">
                    可忍負將軍，同生亦同死。
                </div>
                
                <div class="paragraph">
                    落日塵土昏，鼓寒聲不起。
                </div>
                
                <div class="paragraph">
                    至今堆阜間，白骨猶紛委。
                </div>
                
                <div class="paragraph">
                    語罷聲悽哽，相顧潛灑淚。
                </div>
                
                <div class="paragraph">
                    念昔佐戎軒，世屯未云弭。
                </div>
                
                <div class="paragraph">
                    主公極仁明，慘惻念此事。
                </div>
                
                <div class="paragraph">
                    露章求恤典，爵子嚴廟祀。
                </div>
                
                <div class="paragraph">
                    意將勸忠臣，爲國當盡瘁。
                </div>
                
                <div class="paragraph">
                    儒守陳西和，武將田與李。
                </div>
                
                <div class="paragraph">
                    後先被褒錄，名姓編國史。
                </div>
                
                <div class="paragraph">
                    敵知吾有人，心寧不畏忌。
                </div>
                
                <div class="paragraph">
                    自古重徂征，司命在主帥。
                </div>
                
                <div class="paragraph">
                    委託或非人，險阻那可恃。
                </div>
                
                <div class="paragraph">
                    嗚呼數君子，一死甘若薺。
                </div>
                
                <div class="paragraph">
                    推原其本心，死奚益於世。
                </div>
                
                <div class="paragraph">
                    事大繆不然，舍生而取義。
                </div>
                
                <div class="paragraph">
                    乃知丈人吉，易自有深旨。
                </div>
                
                <div class="paragraph">
                    往轍忍復云，方來那得諱。
                </div>
                
                <div class="paragraph">
                    長謠激凄風，嗚咽嘉陵水。
                </div>
                
        </div>
    </div>
</body>

</html>