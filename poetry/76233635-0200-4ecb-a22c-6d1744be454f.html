<!DOCTYPE html>
<html>

<head>
    <title>
        戰秋辭
    </title>
    <meta name="keywords" content="戰秋辭 -- 陸龜蒙">
    <meta name="description" content="戰秋辭 -- 陸龜蒙">
    <meta property="og:title" content="戰秋辭">
    <meta property="og:url" content="https://vwood.xyz/poetry/76233635-0200-4ecb-a22c-6d1744be454f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            戰秋辭
        </h2>
        <div class="author"><a href="/author/4fb6d960-3d89-4e57-964c-39cf1cd62be9.html" title="陸龜蒙" target="_blank">
                陸龜蒙
            </a> (唐)
        </div>
        <div class="paragraphs">
            
                <div class="paragraph">
                    八月空堂，前臨隙荒。
                </div>
                
                <div class="paragraph">
                    抽關散扇，晨烏未光。
                </div>
                
                <div class="paragraph">
                    左右物態，森疎強梁。
                </div>
                
                <div class="paragraph">
                    天隨子爽駴恂慄，恍軍庸之我當。
                </div>
                
                <div class="paragraph">
                    濠然而溝，壘然而牆。
                </div>
                
                <div class="paragraph">
                    纛然而桂，隊然而篁。
                </div>
                
                <div class="paragraph">
                    杉巉攢矛，蕉標建常。
                </div>
                
                <div class="paragraph">
                    槁艾矢束，矯蔓弦張。
                </div>
                
                <div class="paragraph">
                    蛙合助吹，鳥分啓行。
                </div>
                
                <div class="paragraph">
                    若革進而金止，固違陰而就陽。
                </div>
                
                <div class="paragraph">
                    無何，雲顏師，風旨伯，蒼茫慘澹，隳危摵劃。
                </div>
                
                <div class="paragraph">
                    煙蒙上焚，雨陣下棘。
                </div>
                
                <div class="paragraph">
                    如濠者注，如壘者闢，如纛者亞，如隊者析，如矛者折，如常者拆，如矢者仆，如弦者磔，如吹者瘖，如行者惕，石有髪兮盡纍，木有耳兮咸馘。
                </div>
                
                <div class="paragraph">
                    雲風雨煙，乘勝之勢驕。
                </div>
                
                <div class="paragraph">
                    杉篁蕉蔓，敗北之氣摵。
                </div>
                
                <div class="paragraph">
                    天隨子曰：吁！秋無神則已，如其有神，吾爲爾羞之。
                </div>
                
                <div class="paragraph">
                    南北畿圻，盜興五朞。
                </div>
                
                <div class="paragraph">
                    方州大都，虎節龍旗。
                </div>
                
                <div class="paragraph">
                    瓦解冰碎，瓜分豆離。
                </div>
                
                <div class="paragraph">
                    斧抵耋老，干穿乳兒。
                </div>
                
                <div class="paragraph">
                    昨宇今燼，朝人暮尸。
                </div>
                
                <div class="paragraph">
                    萬犢一啗，千倉一炊。
                </div>
                
                <div class="paragraph">
                    擾踐邊朔，殲傷蜑夷。
                </div>
                
                <div class="paragraph">
                    制質守帥，披攘城池。
                </div>
                
                <div class="paragraph">
                    弓弮不刓，甲綴不離。
                </div>
                
                <div class="paragraph">
                    兇渠歌笑，裂地無疑。
                </div>
                
                <div class="paragraph">
                    天有四序，秋爲司刑。
                </div>
                
                <div class="paragraph">
                    少昊負扆，親朝百靈。
                </div>
                
                <div class="paragraph">
                    蓐收相臣，太白將星。
                </div>
                
                <div class="paragraph">
                    可霾可電，可風可霆。
                </div>
                
                <div class="paragraph">
                    可塹溺顛陷，可夭札迷冥。
                </div>
                
                <div class="paragraph">
                    曾忘鏖剪，自意澄寧。
                </div>
                
                <div class="paragraph">
                    苟蜡禮之云責，觸天怒而誰丁。
                </div>
                
                <div class="paragraph">
                    奈何欺荒庭，凌壞砌，摋崇茝，批宿蕙。
                </div>
                
                <div class="paragraph">
                    揭編茅而逞力，斷緯蕭而作勢。
                </div>
                
                <div class="paragraph">
                    不過約弱欹垂，戕殘廢替。
                </div>
                
                <div class="paragraph">
                    可謂棄其本而趨其末，捨其大而從其細也。
                </div>
                
                <div class="paragraph">
                    辭猶未已，色若媿恥。
                </div>
                
                <div class="paragraph">
                    於是墮者止，偃者起。
                </div>
                
        </div>
    </div>
</body>

</html>