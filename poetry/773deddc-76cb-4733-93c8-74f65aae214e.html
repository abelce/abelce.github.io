<!DOCTYPE html>
<html>

<head>
    <title>
        贈柯山夏梅月
    </title>
    <meta name="keywords" content="贈柯山夏梅月 -- 陸文圭">
    <meta name="description" content="贈柯山夏梅月 -- 陸文圭">
    <meta property="og:title" content="贈柯山夏梅月">
    <meta property="og:url" content="https://vwood.xyz/poetry/773deddc-76cb-4733-93c8-74f65aae214e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈柯山夏梅月
        </h2>
        <div class="author"><a href="/author/ddeaaec2-3de6-4ecf-89f3-e28b9cab53f7.html" title="陸文圭" target="_blank">
                陸文圭
            </a> (宋)
        </div>
        <div class="paragraphs">
            
                <div class="paragraph">
                    五星配五行，占法具春秋。
                </div>
                
                <div class="paragraph">
                    參以四暗耀，不知始所由。
                </div>
                
                <div class="paragraph">
                    經緯十二辰，一國係一州。
                </div>
                
                <div class="paragraph">
                    三河即豫地，係宋復係周。
                </div>
                
                <div class="paragraph">
                    晉自居太原，衛本都帝丘。
                </div>
                
                <div class="paragraph">
                    借問益與并，古有二國不。
                </div>
                
                <div class="paragraph">
                    三晉俱屬冀，韓衛不見收。
                </div>
                
                <div class="paragraph">
                    嘗以扣日者，不語輒掉頭。
                </div>
                
                <div class="paragraph">
                    渠未通古今，敢問儒者流。
                </div>
                
                <div class="paragraph">
                    氣化互生尅，躔度有遲留。
                </div>
                
                <div class="paragraph">
                    因之別貴賤，庶人與王侯。
                </div>
                
                <div class="paragraph">
                    既云命在天，何以身不修。
                </div>
                
                <div class="paragraph">
                    經籍古格言，較此殊不侔。
                </div>
                
                <div class="paragraph">
                    殃慶有所積，禍福皆自求。
                </div>
                
                <div class="paragraph">
                    理數各一家，二家果孰優。
                </div>
                
                <div class="paragraph">
                    論數每多驗，言理或不售。
                </div>
                
                <div class="paragraph">
                    忠信人爵從，孟軻老於鄒。
                </div>
                
                <div class="paragraph">
                    仁者必有壽，牖下死伯牛。
                </div>
                
                <div class="paragraph">
                    殺人取印綬，嬖主乘軒輶。
                </div>
                
                <div class="paragraph">
                    將貂續狗尾，以冠加沐猴。
                </div>
                
                <div class="paragraph">
                    市朝日洶洶，乾坤意悠悠。
                </div>
                
                <div class="paragraph">
                    璇穹列高真，星月侍宸游。
                </div>
                
                <div class="paragraph">
                    朝裾曳明霞，從珮鳴蒼璆。
                </div>
                
                <div class="paragraph">
                    居然視世濁，不肯分天憂。
                </div>
                
                <div class="paragraph">
                    以此司罪福，反自招愆尤。
                </div>
                
                <div class="paragraph">
                    我願叫閶闔，再拜面凝旒。
                </div>
                
                <div class="paragraph">
                    貪淫屏月孛，兇惡驅羅㬋。
                </div>
                
                <div class="paragraph">
                    仁賢迭生旺，憸邪永休囚。
                </div>
                
                <div class="paragraph">
                    帝閽不可扣，金鎖閉玉樓。
                </div>
                
                <div class="paragraph">
                    龍眠正齁睡，鳥語徒喧啾。
                </div>
                
                <div class="paragraph">
                    路逢柯山翁，深碧明雙眸。
                </div>
                
                <div class="paragraph">
                    笑我地下臣，何豫天上謀。
                </div>
                
                <div class="paragraph">
                    今夕有佳月，且共登羅浮。
                </div>
                
        </div>
    </div>
</body>

</html>