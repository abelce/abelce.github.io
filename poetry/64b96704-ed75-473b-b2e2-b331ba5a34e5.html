<!DOCTYPE html>
<html>

<head>
    <title>
        送越州僉判徐狀元赴闕
    </title>
    <meta name="keywords" content="送越州僉判徐狀元赴闕 -- 華鎮">
    <meta name="description" content="送越州僉判徐狀元赴闕 -- 華鎮">
    <meta property="og:title" content="送越州僉判徐狀元赴闕">
    <meta property="og:url" content="https://vwood.xyz/poetry/64b96704-ed75-473b-b2e2-b331ba5a34e5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送越州僉判徐狀元赴闕
        </h2>
        <div class="author"><a href="/author/4ff71b5c-32eb-47a1-ade3-d5931120015c.html" title="華鎮" target="_blank">
                華鎮
            </a> (宋)
        </div>
        <div class="paragraphs">
            
                <div class="paragraph">
                    彼美司刑士，言辭越幕賓。
                </div>
                
                <div class="paragraph">
                    斑衣登彩舫，羅袖擁雕輪。
                </div>
                
                <div class="paragraph">
                    重過千年會，輕捐萬壑春。
                </div>
                
                <div class="paragraph">
                    拂檣風習習，汎楫水鱗鱗。
                </div>
                
                <div class="paragraph">
                    仰念當朝律，高還治古淳。
                </div>
                
                <div class="paragraph">
                    嘉猷皆建置，弊法不因循。
                </div>
                
                <div class="paragraph">
                    食餠無容畫，觀龍必貴真。
                </div>
                
                <div class="paragraph">
                    進賢非積累，懷寶免湮淪。
                </div>
                
                <div class="paragraph">
                    徒步升黄閣，元台出渭濱。
                </div>
                
                <div class="paragraph">
                    昔年書舊史，今日在嚴宸。
                </div>
                
                <div class="paragraph">
                    志士休歌鳳，鴻儒罷泣麟。
                </div>
                
                <div class="paragraph">
                    不愁長待價，祇恐未能仁。
                </div>
                
                <div class="paragraph">
                    盛世當千士，明公第一人。
                </div>
                
                <div class="paragraph">
                    詞場無大敵，桂苑絕前塵。
                </div>
                
                <div class="paragraph">
                    雅譽多材藝，雄居要路津。
                </div>
                
                <div class="paragraph">
                    規爲真大器，薦擢易常倫。
                </div>
                
                <div class="paragraph">
                    紺髮年方壯，清光日向親。
                </div>
                
                <div class="paragraph">
                    橫飛朝鼎鼐，跬步職絲綸。
                </div>
                
                <div class="paragraph">
                    學問功無愧，經綸志必伸。
                </div>
                
                <div class="paragraph">
                    善將兼海內，澤可下天民。
                </div>
                
                <div class="paragraph">
                    既得風雲便，應爲柱石臣。
                </div>
                
                <div class="paragraph">
                    已知材似杞，惟貴壽如椿。
                </div>
                
                <div class="paragraph">
                    猥似卑凡質，同居晏粲辰。
                </div>
                
                <div class="paragraph">
                    問年雖魯衛，語士迺齊秦。
                </div>
                
                <div class="paragraph">
                    敢謂苗堪揠，惟知竹有筠。
                </div>
                
                <div class="paragraph">
                    毛公方喜檄，原憲不憂貧。
                </div>
                
                <div class="paragraph">
                    春至寧栽柳，秋來未憶蓴。
                </div>
                
                <div class="paragraph">
                    况逢春眼見，何慮白頭新。
                </div>
                
                <div class="paragraph">
                    戮力尊賢軌，虛懷慕德鄰。
                </div>
                
                <div class="paragraph">
                    願言登左右，無或棄輪囷。
                </div>
                
        </div>
    </div>
</body>

</html>