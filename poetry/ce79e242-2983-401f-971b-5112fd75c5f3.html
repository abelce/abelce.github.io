<!DOCTYPE html>
<html>

<head>
    <title>
        送胡子游學正
    </title>
    <meta name="keywords" content="送胡子游學正 -- 方回">
    <meta name="description" content="送胡子游學正 -- 方回">
    <meta property="og:title" content="送胡子游學正">
    <meta property="og:url" content="https://vwood.xyz/poetry/ce79e242-2983-401f-971b-5112fd75c5f3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送胡子游學正
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    俗徒紛云云，章甫殊不競。
                </div>
                
                <div class="paragraph">
                    不競何以故，無奈二氏橫。
                </div>
                
                <div class="paragraph">
                    予曰實不然，請各言其行。
                </div>
                
                <div class="paragraph">
                    開闢古至今，儒道獨也正。
                </div>
                
                <div class="paragraph">
                    柱史玄牝門，專氣保清凈。
                </div>
                
                <div class="paragraph">
                    末流詭長生，妄欲奪天命。
                </div>
                
                <div class="paragraph">
                    靈山見作用，誤認氣爲性。
                </div>
                
                <div class="paragraph">
                    輪迴豈有之，怪繆莫究竟。
                </div>
                
                <div class="paragraph">
                    兩俱可鄙者，巫覡事禳禜。
                </div>
                
                <div class="paragraph">
                    愚氓惑幻說，往往墮坑穽。
                </div>
                
                <div class="paragraph">
                    既曰身出家，粉黛侈婚娉。
                </div>
                
                <div class="paragraph">
                    豈不交鬼神，酒肉厭羶蒏。
                </div>
                
                <div class="paragraph">
                    此曹浪夸毗，內衰外徒盛。
                </div>
                
                <div class="paragraph">
                    吾儕讀何書，堯舜至孔孟。
                </div>
                
                <div class="paragraph">
                    搶攘干戈後，學校幸未屏。
                </div>
                
                <div class="paragraph">
                    窮者伏閭閻，甘忍饑寒併。
                </div>
                
                <div class="paragraph">
                    仕或爲冷官，官冷亦何病。
                </div>
                
                <div class="paragraph">
                    甯戚半夜歌，曾點暮春詠。
                </div>
                
                <div class="paragraph">
                    求己勝求人，自重豈容輕。
                </div>
                
                <div class="paragraph">
                    東家子朱子，述作貫百聖。
                </div>
                
                <div class="paragraph">
                    遺言一一在，足可雪几映。
                </div>
                
                <div class="paragraph">
                    省察中爲和，存養義由敬。
                </div>
                
                <div class="paragraph">
                    上泝周程張，例不顓宰柄。
                </div>
                
                <div class="paragraph">
                    乃有功斯文，如揭日月鏡。
                </div>
                
                <div class="paragraph">
                    韶音一以還，二氏噪衛鄭。
                </div>
                
                <div class="paragraph">
                    榛蔓彼自迷，我此松柏勁。
                </div>
                
                <div class="paragraph">
                    歷觀史傳間，不學行國政。
                </div>
                
                <div class="paragraph">
                    喪亡竊威福，依附涉巧令。
                </div>
                
                <div class="paragraph">
                    異端伺罅隙，磨牙騁譏評。
                </div>
                
                <div class="paragraph">
                    前哲貴內脩，韞匵寧待聘。
                </div>
                
                <div class="paragraph">
                    信有飯不足，未羨庖欲清。
                </div>
                
                <div class="paragraph">
                    勉哉子此行，始終抱淵靚。
                </div>
                
                <div class="paragraph">
                    萬一際奇逢，定作蒼生慶。
                </div>
                
                <div class="paragraph">
                    不然歸去來，預戒菊徑迎。
                </div>
                
        </div>
    </div>
</body>

</html>