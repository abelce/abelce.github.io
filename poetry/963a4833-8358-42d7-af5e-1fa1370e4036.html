<!DOCTYPE html>
<html>

<head>
    <title>
        題聖果寺介亭詩
    </title>
    <meta name="keywords" content="題聖果寺介亭詩 -- 丘濬">
    <meta name="description" content="題聖果寺介亭詩 -- 丘濬">
    <meta property="og:title" content="題聖果寺介亭詩">
    <meta property="og:url" content="https://vwood.xyz/poetry/963a4833-8358-42d7-af5e-1fa1370e4036.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題聖果寺介亭詩
        </h2>
        <div class="author"><a href="/author/8c45fedc-5476-41af-bd7f-33062e86e61e.html" title="丘濬" target="_blank">
                丘濬
            </a> (宋)
        </div>
        <div class="paragraphs">
            
                <div class="paragraph">
                    金商肅肅淬龍淵，白曉揮開東北天。
                </div>
                
                <div class="paragraph">
                    天孫引下翡翠煙，層層堆列參井邊。
                </div>
                
                <div class="paragraph">
                    便於裸壤蟠危巔，城雉岧嶢暗接連。
                </div>
                
                <div class="paragraph">
                    地祇欲誇融結權，蘚花斸破蟄蟲遷。
                </div>
                
                <div class="paragraph">
                    皮刳骨露判混元，一支一節相貫穿。
                </div>
                
                <div class="paragraph">
                    洞庭波浪徹底乾，驅來不用暴秦鞭。
                </div>
                
                <div class="paragraph">
                    大者臲尯下騰騫，尊卑序立鴻雁聯。
                </div>
                
                <div class="paragraph">
                    欲覲曜寶禮法專，貘豹甝虎競差肩。
                </div>
                
                <div class="paragraph">
                    稟命踧蹜未敢前，精神張王腰攣拳。
                </div>
                
                <div class="paragraph">
                    霸臣納土窮海堧，怪狀埋沒幾百年。
                </div>
                
                <div class="paragraph">
                    中和有美既爭先，磷磷丹漆排雕椽。
                </div>
                
                <div class="paragraph">
                    太守擇之繼曩賢，念此嵌空清且堅。
                </div>
                
                <div class="paragraph">
                    遽於峭絕創墀軒，名之以介非徒然。
                </div>
                
                <div class="paragraph">
                    介是長男變初世，六二爻辭藴深祕。
                </div>
                
                <div class="paragraph">
                    重門待暴乃其卦，未兆未萌堪畏避。
                </div>
                
                <div class="paragraph">
                    公性中正仍盡瘁，悔吝何憂憂道義。
                </div>
                
                <div class="paragraph">
                    道義興行皇綱備，乃是擇之之本志。
                </div>
                
                <div class="paragraph">
                    平湖巨浸六幕寬，此時非獨圖宴憙。
                </div>
                
                <div class="paragraph">
                    暑月芙蓉秋月濤，截斷風光千百里。
                </div>
                
                <div class="paragraph">
                    鵬雲沆瀣南北透，離朱瞪目曠傾耳。
                </div>
                
                <div class="paragraph">
                    料公豈戀葦苕地，才業施爲自茲始。
                </div>
                
                <div class="paragraph">
                    或借前筯或赤箠，式遏蠻戎順文軌。
                </div>
                
                <div class="paragraph">
                    炎上潤下火兼水，無燥無烈無圮毀。
                </div>
                
                <div class="paragraph">
                    張衡巧製塵灰纍，八虬困睡金丸止。
                </div>
                
                <div class="paragraph">
                    勸公速爲蒼生起，起輔垂裳聖天子。
                </div>
                
                <div class="paragraph">
                    永永勳庸輝信史，此亭萬古鎮星紀。
                </div>
                
        </div>
    </div>
</body>

</html>