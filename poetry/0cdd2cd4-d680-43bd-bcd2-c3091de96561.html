<!DOCTYPE html>
<html>

<head>
    <title>
        隱德詩
    </title>
    <meta name="keywords" content="隱德詩 -- 喻汝礪">
    <meta name="description" content="隱德詩 -- 喻汝礪">
    <meta property="og:title" content="隱德詩">
    <meta property="og:url" content="https://vwood.xyz/poetry/0cdd2cd4-d680-43bd-bcd2-c3091de96561.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            隱德詩
        </h2>
        <div class="author"><a href="/author/1a4c856f-91a8-4dd7-bdd7-4e0815941851.html" title="喻汝礪" target="_blank">
                喻汝礪
            </a> (宋)
        </div>
        <div class="paragraphs">
            
                <div class="paragraph">
                    太虛八境初無二，中有道人常洞視。
                </div>
                
                <div class="paragraph">
                    借問道人何等公，從志其名聶其氏。
                </div>
                
                <div class="paragraph">
                    華亭春酣戰桃李，香氣入簾人破睡。
                </div>
                
                <div class="paragraph">
                    凌波微步度勞塵，梔子同心傳密意。
                </div>
                
                <div class="paragraph">
                    道人不動如澄水，看破新裝小年紀。
                </div>
                
                <div class="paragraph">
                    回身向郎郎忍棄，愁眺月華空掩涕。
                </div>
                
                <div class="paragraph">
                    含羞轉態春百媚，而我定心初不起。
                </div>
                
                <div class="paragraph">
                    世人悠悠初未知，故有冥籍還見記。
                </div>
                
                <div class="paragraph">
                    儀州判官臨潁生，良原甲夜黄衣吏。
                </div>
                
                <div class="paragraph">
                    手提淡墨但倉黄，門列陰兵更奇佹。
                </div>
                
                <div class="paragraph">
                    昧爽堂皇勢呀豁，玉带神君氣高厲。
                </div>
                
                <div class="paragraph">
                    靖國再拜呼使前，案頭吏抱百葉紙。
                </div>
                
                <div class="paragraph">
                    數行具書一善事，聶君夜卻淫奔李。
                </div>
                
                <div class="paragraph">
                    由來胸中無濁見，前塵百暗心常止。
                </div>
                
                <div class="paragraph">
                    一室超然方隱几，入眼狂花亂飄墜。
                </div>
                
                <div class="paragraph">
                    定情豈復顧條脫，合歡未許同陽燧。
                </div>
                
                <div class="paragraph">
                    坐令密行動幽祇，棘使華年增一紀。
                </div>
                
                <div class="paragraph">
                    出門仍問紫衣翁，陰誅與世無差異。
                </div>
                
                <div class="paragraph">
                    百葉部中分次第，忠孝棄捐神所劓。
                </div>
                
                <div class="paragraph">
                    殺生之報定何如，朝生暮死蜉蝣爾。
                </div>
                
                <div class="paragraph">
                    踏翠裁紅可憐妓，濯足瓊漿被鞭箠。
                </div>
                
                <div class="paragraph">
                    房公湖邊秋色裏，阿孫圖南前拜跪。
                </div>
                
                <div class="paragraph">
                    扣頭授我如上事，願謁英篇書所以。
                </div>
                
                <div class="paragraph">
                    我聞南曹北曹尺有咫，天知地知元密邇。
                </div>
                
                <div class="paragraph">
                    豈惟妙藥徹五藏，況復寶鑑懸千里。
                </div>
                
                <div class="paragraph">
                    幽中諒有鬼能言，密處須防牆有耳。
                </div>
                
                <div class="paragraph">
                    諸生舉止雖細微，動念觀心實幽邃。
                </div>
                
                <div class="paragraph">
                    端知天上戊申錄，記盡人間不平地。
                </div>
                
                <div class="paragraph">
                    東鄰西舍總不知，卻有鬼神知子細。
                </div>
                
                <div class="paragraph">
                    障礙爲壁通爲空，只有此心難掩蔽。
                </div>
                
                <div class="paragraph">
                    云何是中有明暗，至行通神裁一理。
                </div>
                
                <div class="paragraph">
                    道人兩眼無赤眚，揩定人間幾真僞。
                </div>
                
                <div class="paragraph">
                    趙驊已矣馬元死，郡有隱德如君子。
                </div>
                
                <div class="paragraph">
                    嗟我諸生苦流轉，奔色奔聲復奔味。
                </div>
                
                <div class="paragraph">
                    其間貪魃尤陰詭，收索攜提入饞喙。
                </div>
                
                <div class="paragraph">
                    都兒阿對共揶揄，笑殺官人常夢穢。
                </div>
                
                <div class="paragraph">
                    雖云幽暗巧規避，僮僕羞之那不愧。
                </div>
                
                <div class="paragraph">
                    哀哉詭譎王冀公，未省胡顔向祁睿。
                </div>
                
                <div class="paragraph">
                    我愛昔人尤簡貴，寡欲清真有高氣。
                </div>
                
                <div class="paragraph">
                    曠然澹處但真獨，胸中豈復留塵累。
                </div>
                
                <div class="paragraph">
                    生死幽明了不期，是心默與神明契。
                </div>
                
                <div class="paragraph">
                    王忱繡被下庭堂，李約寶珠存含禭。
                </div>
                
                <div class="paragraph">
                    九原可作吾與歸，斂膝容之想幽致。
                </div>
                
        </div>
    </div>
</body>

</html>