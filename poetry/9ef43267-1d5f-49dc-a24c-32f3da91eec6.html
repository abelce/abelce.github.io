<!DOCTYPE html>
<html>

<head>
    <title>
        乾道聖德頌
    </title>
    <meta name="keywords" content="乾道聖德頌 -- 曹勛">
    <meta name="description" content="乾道聖德頌 -- 曹勛">
    <meta property="og:title" content="乾道聖德頌">
    <meta property="og:url" content="https://vwood.xyz/poetry/9ef43267-1d5f-49dc-a24c-32f3da91eec6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            乾道聖德頌
        </h2>
        <div class="author"><a href="/author/ca231108-6e0f-46ee-bf48-dd65b205d3d0.html" title="曹勛" target="_blank">
                曹勛
            </a> (宋)
        </div>
        <div class="paragraphs">
            
                <div class="paragraph">
                    維聖有作，紹隆興運。
                </div>
                
                <div class="paragraph">
                    天經地義，宗堯越舜。
                </div>
                
                <div class="paragraph">
                    風俗惇厚，日星清潤。
                </div>
                
                <div class="paragraph">
                    冰天桂海，咸祗成訓。
                </div>
                
                <div class="paragraph">
                    皇矣藝祖，肇開宗祊。
                </div>
                
                <div class="paragraph">
                    用集大命，再造羣生。
                </div>
                
                <div class="paragraph">
                    卜世卜年，周室與京。
                </div>
                
                <div class="paragraph">
                    德懋聖孫，區宇載寧。
                </div>
                
                <div class="paragraph">
                    龍潛出震，握符御極。
                </div>
                
                <div class="paragraph">
                    恭儉慈仁，已隆燕翼。
                </div>
                
                <div class="paragraph">
                    勵精治具，羣工惟辟。
                </div>
                
                <div class="paragraph">
                    斯皇聖德，以受方國。
                </div>
                
                <div class="paragraph">
                    躬秉要道，化成斯民。
                </div>
                
                <div class="paragraph">
                    問寢侍膳，克勤日新。
                </div>
                
                <div class="paragraph">
                    刑于四海，率土興仁。
                </div>
                
                <div class="paragraph">
                    至矣聖孝，悅安嚴親。
                </div>
                
                <div class="paragraph">
                    猾夏餘種，久失我重。
                </div>
                
                <div class="paragraph">
                    稍恢雄略，盡還尊奉。
                </div>
                
                <div class="paragraph">
                    復修絳樂，亟續騫貢。
                </div>
                
                <div class="paragraph">
                    布昭聖武，式皇鉅宋。
                </div>
                
                <div class="paragraph">
                    洪宣景命，爰振皇綱。
                </div>
                
                <div class="paragraph">
                    詔令諭旨，粉澤八荒。
                </div>
                
                <div class="paragraph">
                    宸奎逸彩，龍鳳騫翔。
                </div>
                
                <div class="paragraph">
                    煥乎聖文，彬彬日彰。
                </div>
                
                <div class="paragraph">
                    誕敷武節，克柔强鷙。
                </div>
                
                <div class="paragraph">
                    風靜邊柝，烟沉晚燧。
                </div>
                
                <div class="paragraph">
                    穡夫力田，塞馬垂轡。
                </div>
                
                <div class="paragraph">
                    巍巍聖功，允格康濟。
                </div>
                
                <div class="paragraph">
                    光啟元良，鶴禁建儲。
                </div>
                
                <div class="paragraph">
                    遴擇端方，贊翊詩書。
                </div>
                
                <div class="paragraph">
                    濬哲文思，日親睿謨。
                </div>
                
                <div class="paragraph">
                    於赫聖明，有開令圖。
                </div>
                
                <div class="paragraph">
                    當天執籙，了無玩好。
                </div>
                
                <div class="paragraph">
                    貴異獻輸，蕩然一掃。
                </div>
                
                <div class="paragraph">
                    力敦嘉靖，詢謀政要。
                </div>
                
                <div class="paragraph">
                    丕鑠聖斷，坐臻是奧。
                </div>
                
                <div class="paragraph">
                    從容總攬，用體乾剛。
                </div>
                
                <div class="paragraph">
                    文武一道，督以經常。
                </div>
                
                <div class="paragraph">
                    王化溥博，景風丕祥。
                </div>
                
                <div class="paragraph">
                    格天聖治，時雍時康。
                </div>
                
                <div class="paragraph">
                    咫尺威顔，豁達方寸。
                </div>
                
                <div class="paragraph">
                    日角珠庭，金聲玉振。
                </div>
                
                <div class="paragraph">
                    穆穆皇皇，天儀明潤。
                </div>
                
                <div class="paragraph">
                    洪惟聖表，萬宇朝覲。
                </div>
                
                <div class="paragraph">
                    乃武乃文，止戈好生。
                </div>
                
                <div class="paragraph">
                    華夏蠻貊，底于丕平。
                </div>
                
                <div class="paragraph">
                    罔或反汗，克斷惟明。
                </div>
                
                <div class="paragraph">
                    長策遠馭，奕奕天聲。
                </div>
                
                <div class="paragraph">
                    寶緒重光，密答純祐。
                </div>
                
                <div class="paragraph">
                    既協皇極，昭報方茂。
                </div>
                
                <div class="paragraph">
                    堯父舜子，撫封增舊。
                </div>
                
                <div class="paragraph">
                    行復九有，亙萬萬壽。
                </div>
                
                <div class="paragraph">
                    大哉乾元，萬物資之。
                </div>
                
                <div class="paragraph">
                    赫赫明世，吾君繼之。
                </div>
                
                <div class="paragraph">
                    熾昌隆祚，惟皇造之。
                </div>
                
                <div class="paragraph">
                    億萬斯年，惟皇保之。
                </div>
                
        </div>
    </div>
</body>

</html>