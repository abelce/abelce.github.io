<!DOCTYPE html>
<html>

<head>
    <title>
        答黄莘任道代書見寄
    </title>
    <meta name="keywords" content="答黄莘任道代書見寄 -- 劉摯">
    <meta name="description" content="答黄莘任道代書見寄 -- 劉摯">
    <meta property="og:title" content="答黄莘任道代書見寄">
    <meta property="og:url" content="https://vwood.xyz/poetry/b3a36b2c-01c5-4c9e-b8d1-36a58b1bb91c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            答黄莘任道代書見寄
        </h2>
        <div class="author"><a href="/author/ba2bffa2-60f5-4185-b13b-ed27e3bb6e15.html" title="劉摯" target="_blank">
                劉摯
            </a> (宋)
        </div>
        <div class="paragraphs">
            
                <div class="paragraph">
                    吾生本放浪，自比林壑人。
                </div>
                
                <div class="paragraph">
                    謬此紲官組，試邑漳水濱。
                </div>
                
                <div class="paragraph">
                    疆田占瀉鹵，户俗籍羸貧。
                </div>
                
                <div class="paragraph">
                    驛涂搔左臂，河流齧西漘。
                </div>
                
                <div class="paragraph">
                    役者動淪産，居者無儲稇。
                </div>
                
                <div class="paragraph">
                    科求困府調，期會嚴吏文。
                </div>
                
                <div class="paragraph">
                    儒生仕學古，志在膏斯民。
                </div>
                
                <div class="paragraph">
                    慨歎適于此，踸踔徒自勤。
                </div>
                
                <div class="paragraph">
                    亦嘗紓厚斂，粗自窮褐温。
                </div>
                
                <div class="paragraph">
                    勞心米鹽屑，秉筆朱墨紛。
                </div>
                
                <div class="paragraph">
                    尚賴厥俗古，椎然猶朴淳。
                </div>
                
                <div class="paragraph">
                    因時罕訟訴，得以親舊聞。
                </div>
                
                <div class="paragraph">
                    瞻言君子治，百里相依瀕。
                </div>
                
                <div class="paragraph">
                    厨傳候使介，南北交歡忻。
                </div>
                
                <div class="paragraph">
                    議和六十年，中國勞耡耘。
                </div>
                
                <div class="paragraph">
                    脂膏瘠黔首，歲月如轉輪。
                </div>
                
                <div class="paragraph">
                    寸金比寸土，石晉真自焚。
                </div>
                
                <div class="paragraph">
                    祖宗赫大業，此願嘗經綸。
                </div>
                
                <div class="paragraph">
                    遺憤鬱未泄，壯士常云云。
                </div>
                
                <div class="paragraph">
                    天運無盛衰，吾民繫康屯。
                </div>
                
                <div class="paragraph">
                    遠御在廊廟，勿憚躬觴飱。
                </div>
                
                <div class="paragraph">
                    小官惠不耻，委吏孔所伸。
                </div>
                
                <div class="paragraph">
                    我亦走除道，折腰邊馬塵。
                </div>
                
                <div class="paragraph">
                    緣茲有境會，每得言笑親。
                </div>
                
                <div class="paragraph">
                    代去各匪遠，木落秋風辰。
                </div>
                
                <div class="paragraph">
                    知倦黎侯寓，來卜子騫鄰。
                </div>
                
                <div class="paragraph">
                    東平我客久，蕃阜誠罕倫。
                </div>
                
                <div class="paragraph">
                    齊魯儒學地，遺風今尚存。
                </div>
                
                <div class="paragraph">
                    禮讓行比屋，弦誦傳里門。
                </div>
                
                <div class="paragraph">
                    玉京輦路近，霏煙望氤氲。
                </div>
                
                <div class="paragraph">
                    梁岑聳秀概，回源號通津。
                </div>
                
                <div class="paragraph">
                    炊玉北陂稻，鱠霜南浦鱗。
                </div>
                
                <div class="paragraph">
                    名園富夏果，冬山下寒薪。
                </div>
                
                <div class="paragraph">
                    滋味閩越足，物色吳楚賓。
                </div>
                
                <div class="paragraph">
                    人物盛著録，衣冠若雲屯。
                </div>
                
                <div class="paragraph">
                    交朋三數子，英英鸞鶴羣。
                </div>
                
                <div class="paragraph">
                    文章與言行，玉潔芝蘭薰。
                </div>
                
                <div class="paragraph">
                    方舟洞庭雨，載酒樂郊春。
                </div>
                
                <div class="paragraph">
                    羡君此謀吉，不必龜筮詢。
                </div>
                
                <div class="paragraph">
                    我馬固已秣，君車亦宜巾。
                </div>
                
                <div class="paragraph">
                    瑶音枉嘉問，凌紙天葩芬。
                </div>
                
                <div class="paragraph">
                    聊兹締里社，愧匪金玉珍。
                </div>
                
        </div>
    </div>
</body>

</html>