<!DOCTYPE html>
<html>

<head>
    <title>
        自蜀奉冊命往朔方途中呈韋左相文部房尚書門下崔侍郎
    </title>
    <meta name="keywords" content="自蜀奉冊命往朔方途中呈韋左相文部房尚書門下崔侍郎 -- 賈至">
    <meta name="description" content="自蜀奉冊命往朔方途中呈韋左相文部房尚書門下崔侍郎 -- 賈至">
    <meta property="og:title" content="自蜀奉冊命往朔方途中呈韋左相文部房尚書門下崔侍郎">
    <meta property="og:url" content="https://vwood.xyz/poetry/cfbc55c0-8761-48cf-940f-ce238d9c1156.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            自蜀奉冊命往朔方途中呈韋左相文部房尚書門下崔侍郎
        </h2>
        <div class="author"><a href="/author/d4b317fe-ff14-43b7-9c48-afebc082b6c7.html" title="賈至" target="_blank">
                賈至
            </a> (唐)
        </div>
        <div class="paragraphs">
            
                <div class="paragraph">
                    胡羯亂中夏，鑾輿忽南巡。
                </div>
                
                <div class="paragraph">
                    衣冠陷戎寇，狼狽隨風塵。
                </div>
                
                <div class="paragraph">
                    豳公秉大節，臨難不顧身。
                </div>
                
                <div class="paragraph">
                    激昂白刃前，濺血下沾巾。
                </div>
                
                <div class="paragraph">
                    尚書抱忠義，歷險披荆榛。
                </div>
                
                <div class="paragraph">
                    扈從出劍門，登翼岷江濱。
                </div>
                
                <div class="paragraph">
                    時望挹侍郎，公才標縉紳。
                </div>
                
                <div class="paragraph">
                    亭亭崑山玉，皎皎無緇磷。
                </div>
                
                <div class="paragraph">
                    顧惟乏經濟，扞牧陪從臣。
                </div>
                
                <div class="paragraph">
                    永願雪會稽，仗劍清咸秦。
                </div>
                
                <div class="paragraph">
                    太皇時內禪，神器付嗣君。
                </div>
                
                <div class="paragraph">
                    新命集舊邦，至德被遠人。
                </div>
                
                <div class="paragraph">
                    捧冊自南服，奉詔趨北軍。
                </div>
                
                <div class="paragraph">
                    覲謁心載馳，違離難重陳。
                </div>
                
                <div class="paragraph">
                    策馬出蜀山，畏途上緣雲。
                </div>
                
                <div class="paragraph">
                    飲啄叢箐間，棲息虎豹羣。
                </div>
                
                <div class="paragraph">
                    崎嶇凌危棧，惴慄驚心神。
                </div>
                
                <div class="paragraph">
                    峭壁上嶔岑，大江下沄沄。
                </div>
                
                <div class="paragraph">
                    皇風扇八極，異類懷深仁。
                </div>
                
                <div class="paragraph">
                    元兇誘黠虜，肘腋生妖氛。
                </div>
                
                <div class="paragraph">
                    明主信英武，威聲赫四鄰。
                </div>
                
                <div class="paragraph">
                    誓師自朔方，旗幟何繽紛。
                </div>
                
                <div class="paragraph">
                    鐵騎照白日，旄頭拂秋旻。
                </div>
                
                <div class="paragraph">
                    將來蕩滄溟，寧止蹴崑崙。
                </div>
                
                <div class="paragraph">
                    古來有屯難，否泰長相因。
                </div>
                
                <div class="paragraph">
                    夏康纘禹績，代祖復漢勳。
                </div>
                
                <div class="paragraph">
                    于役各勤王，驅馳拱紫宸。
                </div>
                
                <div class="paragraph">
                    豈惟太公望，往昔逢周文。
                </div>
                
                <div class="paragraph">
                    誰謂三傑才，功業獨殊倫。
                </div>
                
                <div class="paragraph">
                    感此慰行邁，無爲歌苦辛。
                </div>
                
        </div>
    </div>
</body>

</html>