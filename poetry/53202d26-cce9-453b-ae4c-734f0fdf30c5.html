<!DOCTYPE html>
<html>

<head>
    <title>
        奉和浙西大夫李德裕述夢四十韻大夫本題言贈於夢中詩賦以寄一二僚友故今所和者亦止述翰苑舊游而已次本韻
    </title>
    <meta name="keywords" content="奉和浙西大夫李德裕述夢四十韻大夫本題言贈於夢中詩賦以寄一二僚友故今所和者亦止述翰苑舊游而已次本韻 -- 元稹">
    <meta name="description" content="奉和浙西大夫李德裕述夢四十韻大夫本題言贈於夢中詩賦以寄一二僚友故今所和者亦止述翰苑舊游而已次本韻 -- 元稹">
    <meta property="og:title" content="奉和浙西大夫李德裕述夢四十韻大夫本題言贈於夢中詩賦以寄一二僚友故今所和者亦止述翰苑舊游而已次本韻">
    <meta property="og:url" content="https://vwood.xyz/poetry/53202d26-cce9-453b-ae4c-734f0fdf30c5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉和浙西大夫李德裕述夢四十韻大夫本題言贈於夢中詩賦以寄一二僚友故今所和者亦止述翰苑舊游而已次本韻
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    聞有池塘什，還因夢寐遭。
                </div>
                
                <div class="paragraph">
                    攀禾工類蔡，詠豆敏過曹。
                </div>
                
                <div class="paragraph">
                    莊蝶玄言祕，羅禽藻思高。
                </div>
                
                <div class="paragraph">
                    戈矛排筆陣，貔虎讓文韜。
                </div>
                
                <div class="paragraph">
                    綵繢鸞凰頸，權奇驥騄髦。
                </div>
                
                <div class="paragraph">
                    神樞千里應，華衮一言褒。
                </div>
                
                <div class="paragraph">
                    李廣留飛箭，王祥得佩刀。
                </div>
                
                <div class="paragraph">
                    傳乘司隸馬，繼染翰林毫。
                </div>
                
                <div class="paragraph">
                    辨穎□超脫，詞鋒豈足櫜。
                </div>
                
                <div class="paragraph">
                    金剛錐透玉，鑌鐵劒吹毛。
                </div>
                
                <div class="paragraph">
                    顧我曾陪附，思君正鬱陶。
                </div>
                
                <div class="paragraph">
                    近酬新樂錄，仍寄續離騷。
                </div>
                
                <div class="paragraph">
                    阿閣偏隨鳳，方壺共跨鼇。
                </div>
                
                <div class="paragraph">
                    借騎銀杏葉，橫賜錦垂萄。
                </div>
                
                <div class="paragraph">
                    冰井分珍果，金瓶貯御醪。
                </div>
                
                <div class="paragraph">
                    獨辭珠有戒，廉取玉非叨。
                </div>
                
                <div class="paragraph">
                    麥紙侵紅點，蘭燈燄碧高。
                </div>
                
                <div class="paragraph">
                    代予言不易，承聖旨偏勞。
                </div>
                
                <div class="paragraph">
                    繞月同棲鵲，驚風比夜獒。
                </div>
                
                <div class="paragraph">
                    吏傳開鎖契，神撼引鈴絛。
                </div>
                
                <div class="paragraph">
                    渥澤深難報，危心過自操。
                </div>
                
                <div class="paragraph">
                    犯顏誠懇懇，騰口懼忉忉。
                </div>
                
                <div class="paragraph">
                    佩寵雖緺綬，安貧尚葛袍。
                </div>
                
                <div class="paragraph">
                    賓親多謝絕，延薦必英豪。
                </div>
                
                <div class="paragraph">
                    分阻杯盤會，閒隨寺觀遨。
                </div>
                
                <div class="paragraph">
                    祗園一林杏，仙洞萬株桃。
                </div>
                
                <div class="paragraph">
                    澥海滄波減，昆明劫火熬。
                </div>
                
                <div class="paragraph">
                    未陪登鶴駕，已訃墮烏號。
                </div>
                
                <div class="paragraph">
                    痛淚過江浪，冤聲出海濤。
                </div>
                
                <div class="paragraph">
                    尚看恩詔濕，已夢壽宮牢。
                </div>
                
                <div class="paragraph">
                    再造承天寶，新持濟巨篙。
                </div>
                
                <div class="paragraph">
                    猶憐弊簪履，重委舊旌旄。
                </div>
                
                <div class="paragraph">
                    北望心彌苦，西回首屢搔。
                </div>
                
                <div class="paragraph">
                    九霄難就日，兩浙僅容舠。
                </div>
                
                <div class="paragraph">
                    暮竹寒窗影，衰楊古郡濠。
                </div>
                
                <div class="paragraph">
                    魚鰕集橘市，鶴鸛起亭臯。
                </div>
                
                <div class="paragraph">
                    朽刃休衝斗，良弓枉在弢。
                </div>
                
                <div class="paragraph">
                    早彎摧虎兕，便鑄墾蓬蒿。
                </div>
                
                <div class="paragraph">
                    漁艇宜孤棹，樓船稱萬艘。
                </div>
                
                <div class="paragraph">
                    量材分用處，終不學滔滔。
                </div>
                
        </div>
    </div>
</body>

</html>