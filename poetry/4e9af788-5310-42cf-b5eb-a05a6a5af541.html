<!DOCTYPE html>
<html>

<head>
    <title>
        琴歌
    </title>
    <meta name="keywords" content="琴歌 -- 白玉蟾">
    <meta name="description" content="琴歌 -- 白玉蟾">
    <meta property="og:title" content="琴歌">
    <meta property="og:url" content="https://vwood.xyz/poetry/4e9af788-5310-42cf-b5eb-a05a6a5af541.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            琴歌
        </h2>
        <div class="author"><a href="/author/6428bbeb-18b3-4723-a27d-f455a76d66ac.html" title="白玉蟾" target="_blank">
                白玉蟾
            </a> (宋)
        </div>
        <div class="paragraphs">
            
                <div class="paragraph">
                    月華飛下海棠枝，樓頭春風鼓角悲。
                </div>
                
                <div class="paragraph">
                    玉杯吸乾漏聲轉，金劍舞罷花影移。
                </div>
                
                <div class="paragraph">
                    蘂珠仙子笑移燭，喚起蒼潭老龍哭。
                </div>
                
                <div class="paragraph">
                    一片高山流水心，三奏霓裳羽衣曲。
                </div>
                
                <div class="paragraph">
                    初如古澗寒泉鳴，轉入哀猿凄切聲。
                </div>
                
                <div class="paragraph">
                    吟猱撚抹無盡意，似語如愁不可聽。
                </div>
                
                <div class="paragraph">
                    神霄宮中歸未得，天上此夕知何夕。
                </div>
                
                <div class="paragraph">
                    瓊樓冷落琪花空，更作胡笳十八拍。
                </div>
                
                <div class="paragraph">
                    君琴妙甚素所慳，知我知音爲我彈。
                </div>
                
                <div class="paragraph">
                    瑶簪琅珮不易得，渺渺清飈吹廣寒。
                </div>
                
                <div class="paragraph">
                    人間如夢只如此，三萬六千一彈指。
                </div>
                
                <div class="paragraph">
                    蓬萊清淺欲桑田，君亦輟琴我隠幾。
                </div>
                
                <div class="paragraph">
                    爲君歌此幾操琴，琴不在曲而在心。
                </div>
                
                <div class="paragraph">
                    半顰如苦萬綠縷，一笑不博千黄金。
                </div>
                
                <div class="paragraph">
                    我琴無徽亦無軫，瓠巴之外餘可哂。
                </div>
                
                <div class="paragraph">
                    指下方爾春露晞，絃中陡覺和風緊。
                </div>
                
                <div class="paragraph">
                    琴意高遠而飄飄，一奏令人萬慮消。
                </div>
                
                <div class="paragraph">
                    淒涼孤月照梧桐，斷續夜雨鳴芭蕉。
                </div>
                
                <div class="paragraph">
                    我琴是謂造化柄，時乎一彈混沌聽。
                </div>
                
                <div class="paragraph">
                    見君曾是蘂珠人，欲君琴與造化並。
                </div>
                
                <div class="paragraph">
                    昔在神霄莫見君，蘂珠殿上如曾聞。
                </div>
                
                <div class="paragraph">
                    天上人間已如隔，極目靄靄春空雲。
                </div>
                
        </div>
    </div>
</body>

</html>