<!DOCTYPE html>
<html>

<head>
    <title>
        薄薄酒
    </title>
    <meta name="keywords" content="薄薄酒 -- 陳造">
    <meta name="description" content="薄薄酒 -- 陳造">
    <meta property="og:title" content="薄薄酒">
    <meta property="og:url" content="https://vwood.xyz/poetry/1b7e4271-bfa7-40c7-8858-50ad62c23bbf.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            薄薄酒
        </h2>
        <div class="author"><a href="/author/6ba60a14-099a-45ba-9007-5375639b6d6c.html" title="陳造" target="_blank">
                陳造
            </a> (宋)
        </div>
        <div class="paragraphs">
            
                <div class="paragraph">
                    薄薄酒，顔可丹。
                </div>
                
                <div class="paragraph">
                    麤麤布，身不寒。
                </div>
                
                <div class="paragraph">
                    醜醜婦，貧相歡。
                </div>
                
                <div class="paragraph">
                    人生浪悲行路難，欲不外騖心內安。
                </div>
                
                <div class="paragraph">
                    富貴底用極力奸，政自沐猴求棘端。
                </div>
                
                <div class="paragraph">
                    君不見寒儒骯髒默自守，橫前書笈，燕坐甕牖。
                </div>
                
                <div class="paragraph">
                    麻畦可衣，秫田可酒。
                </div>
                
                <div class="paragraph">
                    抽針紉綻，侑罇鼓缶。
                </div>
                
                <div class="paragraph">
                    齊眉結髮，頼有此婦。
                </div>
                
                <div class="paragraph">
                    人不裂眥，事無掣肘。
                </div>
                
                <div class="paragraph">
                    陶陶此興殊未窮，一身易足天地中。
                </div>
                
                <div class="paragraph">
                    巷東畢公子，爲樂渠能同。
                </div>
                
                <div class="paragraph">
                    宅舍頗軒亭，園池亦花草。
                </div>
                
                <div class="paragraph">
                    相過便開樽，掀髯寫懷抱。
                </div>
                
                <div class="paragraph">
                    蘭芳菊秀梅含春，拂翠勻紅隨分好。
                </div>
                
                <div class="paragraph">
                    乏愛不無苧衣贈，取醉何妨接䍦倒。
                </div>
                
                <div class="paragraph">
                    畢公子，吾之樂兮樂自如。
                </div>
                
                <div class="paragraph">
                    一盃對婦兮，布衣蔽其軀。
                </div>
                
                <div class="paragraph">
                    君之樂兮樂有餘，妓女能楚楚。
                </div>
                
                <div class="paragraph">
                    罇罍應指呼，醉鄉寬閑兮吾得俱。
                </div>
                
                <div class="paragraph">
                    設侍以金谷傾城之艷姝，酌以宜城九醖之醪敷。
                </div>
                
                <div class="paragraph">
                    被狐白兮擁羅襦，朝歌暮燕，窮歡極娛。
                </div>
                
                <div class="paragraph">
                    婪酣佁儗驕妻孥，外若豐澤中槁枯。
                </div>
                
                <div class="paragraph">
                    吾不彼願猶彼不吾羨。
                </div>
                
                <div class="paragraph">
                    畢公子，方吾徒，狂歌而起舞，更酬而遞勸。
                </div>
                
                <div class="paragraph">
                    蓋不知南威嫫母之有妍醜，衮衣短褐之爲貴賤。
                </div>
                
                <div class="paragraph">
                    彼驕其有，殆醯鷄之撇天。
                </div>
                
                <div class="paragraph">
                    貪其取，如蝸牛之交戰。
                </div>
                
                <div class="paragraph">
                    益知心怡愉，無窮塗，中焚如，無亨衢。
                </div>
                
                <div class="paragraph">
                    畢公子，倡予和女笙應竽。
                </div>
                
                <div class="paragraph">
                    他年遂初賦，老盍歌歸去。
                </div>
                
                <div class="paragraph">
                    塵裏無曠懷，人間有同趣。
                </div>
                
                <div class="paragraph">
                    四方向來志，一巢今可具。
                </div>
                
                <div class="paragraph">
                    亦不願黄金爲梁桂爲柱，茅屋三間近君住。
                </div>
                
        </div>
    </div>
</body>

</html>