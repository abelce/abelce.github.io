<!DOCTYPE html>
<html>

<head>
    <title>
        靖康迎駕行
    </title>
    <meta name="keywords" content="靖康迎駕行 -- 鄧肅">
    <meta name="description" content="靖康迎駕行 -- 鄧肅">
    <meta property="og:title" content="靖康迎駕行">
    <meta property="og:url" content="https://vwood.xyz/poetry/7aa419db-1fe1-4f43-9909-fb2860095f5a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            靖康迎駕行
        </h2>
        <div class="author"><a href="/author/8e2b9253-f0c8-4c87-bfe4-6ebbfdcbd932.html" title="鄧肅" target="_blank">
                鄧肅
            </a> (宋)
        </div>
        <div class="paragraphs">
            
                <div class="paragraph">
                    女真作意厭人肝，揮鞭直視無長安。
                </div>
                
                <div class="paragraph">
                    南渡黄河如履地，東有太行不能山。
                </div>
                
                <div class="paragraph">
                    帝城周遭八十里，二十萬兵氣裂眥。
                </div>
                
                <div class="paragraph">
                    旌旗城上亂雲煙，腰間寶劍凝秋水。
                </div>
                
                <div class="paragraph">
                    雪花一日故濛濛，皂幟登城吹黑風。
                </div>
                
                <div class="paragraph">
                    我師舉頭不敢視，脫兔放豚一掃空。
                </div>
                
                <div class="paragraph">
                    夜起火光迷鳳闕，鉦鼓砰轟地欲裂。
                </div>
                
                <div class="paragraph">
                    斯民嗷嗷將焉之，相顧無言惟泣血。
                </div>
                
                <div class="paragraph">
                    僕射何公叩龍墀，圍閉相臣臣噬臍。
                </div>
                
                <div class="paragraph">
                    奇兵化作乞和使，誓捐一死生羣黎。
                </div>
                
                <div class="paragraph">
                    遊談似霽胡帥怒，九鼎如山疑弗顧。
                </div>
                
                <div class="paragraph">
                    郊南期稅上皇輿，截破黄流徑歸去。
                </div>
                
                <div class="paragraph">
                    陛下仁孝有虞均，忍令胡騎聳吾親。
                </div>
                
                <div class="paragraph">
                    不龜太史自鞭馬，一出喚回社稷春。
                </div>
                
                <div class="paragraph">
                    虜人慕得猶貪利，千乘載金未滿意。
                </div>
                
                <div class="paragraph">
                    釵鈿那爲六宮留，大索民居幾卷地。
                </div>
                
                <div class="paragraph">
                    六龍再爲蒼生出，身磨虎牙恬不恤。
                </div>
                
                <div class="paragraph">
                    重城突兀萬胡奴，杳隔鑾輿今十日。
                </div>
                
                <div class="paragraph">
                    南門赤子日駢闐，爭掬香膏自頂然。
                </div>
                
                <div class="paragraph">
                    忿氣爲雲淚爲雨，漫漫白晝無青天。
                </div>
                
                <div class="paragraph">
                    太王事狄空金帛，坐使卜年踰八百。
                </div>
                
                <div class="paragraph">
                    天聽端在民心耳，蒼蒼誰云九萬隔。
                </div>
                
                <div class="paragraph">
                    會看春風擁赭黄，萬民歌呼喜欲狂。
                </div>
                
                <div class="paragraph">
                    天宇無塵瞻北極，旄頭落地化頑石。
                </div>
                
        </div>
    </div>
</body>

</html>