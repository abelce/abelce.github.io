<!DOCTYPE html>
<html>

<head>
    <title>
        題葉翰林閱駿圖
    </title>
    <meta name="keywords" content="題葉翰林閱駿圖 -- 程俱">
    <meta name="description" content="題葉翰林閱駿圖 -- 程俱">
    <meta property="og:title" content="題葉翰林閱駿圖">
    <meta property="og:url" content="https://vwood.xyz/poetry/c31ebb02-781e-4eec-8c78-1ae9fb8aa4d2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題葉翰林閱駿圖
        </h2>
        <div class="author"><a href="/author/731780bf-a9e1-4ca6-a2c3-27567ef5b662.html" title="程俱" target="_blank">
                程俱
            </a> (宋)
        </div>
        <div class="paragraphs">
            
                <div class="paragraph">
                    葉公龍友天下才，當年麒麟天上來。
                </div>
                
                <div class="paragraph">
                    儒童抱送太一况，下游閶闔觀瓊臺。
                </div>
                
                <div class="paragraph">
                    高標故自賞神駿，肯使餘恨遺蒿萊。
                </div>
                
                <div class="paragraph">
                    帝閑食粟幾千駟，盛氣勃鬰馳天街。
                </div>
                
                <div class="paragraph">
                    穩銜金勒立仗下，俯視冀北皆駑駘。
                </div>
                
                <div class="paragraph">
                    驪黄不來八龍遠，尚有寫照埋氛埃。
                </div>
                
                <div class="paragraph">
                    短屏高障久零落，意象崪嵂求其儕。
                </div>
                
                <div class="paragraph">
                    收羅絕足共一處，引素便覺風沙開。
                </div>
                
                <div class="paragraph">
                    偉哉十馬盡殊相，神物變化須風雷。
                </div>
                
                <div class="paragraph">
                    騰驤振迅各有態，豈顧短脰空徘徊。
                </div>
                
                <div class="paragraph">
                    持韁頓轡者誰子，無復墮淚鳴聲哀。
                </div>
                
                <div class="paragraph">
                    刷燕秣越安足道，會逐銜燭西山頹。
                </div>
                
                <div class="paragraph">
                    其中一驥屹不動，尾垂青絲蹄卓錐。
                </div>
                
                <div class="paragraph">
                    安知萬里志未已，但見寂寞如寒灰。
                </div>
                
                <div class="paragraph">
                    龍眠老筆不再得，幻化百億紛驪騧。
                </div>
                
                <div class="paragraph">
                    鄭生晚出擅圖貌，盛名欲與曹韓偕。
                </div>
                
                <div class="paragraph">
                    肉身飛入九天去，清都樓觀金崔嵬。
                </div>
                
                <div class="paragraph">
                    玉花照夜不論價，想見火齊珊瑚堆。
                </div>
                
                <div class="paragraph">
                    只今此畫已難致，肯戲秃筆霑殘煤。
                </div>
                
                <div class="paragraph">
                    千金市骨意不淺，對此慷慨傷虺尵。
                </div>
                
        </div>
    </div>
</body>

</html>