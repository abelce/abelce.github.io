<!DOCTYPE html>
<html>

<head>
    <title>
        次韻蔣不回惠山行見贈
    </title>
    <meta name="keywords" content="次韻蔣不回惠山行見贈 -- 袁默">
    <meta name="description" content="次韻蔣不回惠山行見贈 -- 袁默">
    <meta property="og:title" content="次韻蔣不回惠山行見贈">
    <meta property="og:url" content="https://vwood.xyz/poetry/d1696a26-1006-442b-8504-857067745961.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻蔣不回惠山行見贈
        </h2>
        <div class="author"><a href="/author/3dc2593e-509c-422b-920b-176820eafc86.html" title="袁默" target="_blank">
                袁默
            </a> (宋)
        </div>
        <div class="paragraphs">
            
                <div class="paragraph">
                    九龍山高茂松竹，冉冉嵐光真潑綠。
                </div>
                
                <div class="paragraph">
                    重岡複嶺勢崢嶸，五里垂楊排岸曲。
                </div>
                
                <div class="paragraph">
                    雲生洞口若拖縑，泉落田間如噴玉。
                </div>
                
                <div class="paragraph">
                    公乘若水遺跡在，瀟灑儒冠與僧服。
                </div>
                
                <div class="paragraph">
                    夜蟾清影照寒流，春鳥新聲答寒谷。
                </div>
                
                <div class="paragraph">
                    山畔人家農事閑，長得秋風魚稻熟。
                </div>
                
                <div class="paragraph">
                    太湖光射夕陽間，澗澤相通財必育。
                </div>
                
                <div class="paragraph">
                    一生遊賞心不足，憶與高人時往復。
                </div>
                
                <div class="paragraph">
                    夢魂應是念歸歟，問舍求田無百斛。
                </div>
                
                <div class="paragraph">
                    身名牽制悼人心，收拾未能如水覆。
                </div>
                
                <div class="paragraph">
                    侵尋白髮已盈簪，方此徘徊干寸祿。
                </div>
                
                <div class="paragraph">
                    樂安道人來自蜀，尚爾小官身僕僕。
                </div>
                
                <div class="paragraph">
                    惠然相訪蓋初傾，符采瑩顔神滿目。
                </div>
                
                <div class="paragraph">
                    徐言得道先辟穀，二年粒米不入腹。
                </div>
                
                <div class="paragraph">
                    日南先生韻超俗，授術爲之留五宿。
                </div>
                
                <div class="paragraph">
                    發洩天機指下傳，妙用圓通皆智燭。
                </div>
                
                <div class="paragraph">
                    見我情親逾族屬，勸以修持言滿軸。
                </div>
                
                <div class="paragraph">
                    自慚正類雞伏鵠，敢忘精心循所祝。
                </div>
                
                <div class="paragraph">
                    痊除多謝枕中方，臭腐豈爲刀下肉。
                </div>
                
                <div class="paragraph">
                    斧斤牛羊肆殘毒，古人已況牛山木。
                </div>
                
                <div class="paragraph">
                    深言元氣須引續，起我衰羸丸射鹿。
                </div>
                
                <div class="paragraph">
                    煩胸一訣願相傳，卦體儼然存九六。
                </div>
                
        </div>
    </div>
</body>

</html>