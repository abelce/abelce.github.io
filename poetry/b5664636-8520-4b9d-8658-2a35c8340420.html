<!DOCTYPE html>
<html>

<head>
    <title>
        謁郭馬帥
    </title>
    <meta name="keywords" content="謁郭馬帥 -- 劉過">
    <meta name="description" content="謁郭馬帥 -- 劉過">
    <meta property="og:title" content="謁郭馬帥">
    <meta property="og:url" content="https://vwood.xyz/poetry/b5664636-8520-4b9d-8658-2a35c8340420.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            謁郭馬帥
        </h2>
        <div class="author"><a href="/author/33bebff2-c709-4dea-9dfd-524cde535758.html" title="劉過" target="_blank">
                劉過
            </a> (宋)
        </div>
        <div class="paragraphs">
            
                <div class="paragraph">
                    千金買駿馬，百金市蛾眉。
                </div>
                
                <div class="paragraph">
                    長安酒家樓，揮洒驚人詩。
                </div>
                
                <div class="paragraph">
                    天子不得臣，公卿氣吞之。
                </div>
                
                <div class="paragraph">
                    俯視兒女輩，自詭男子奇。
                </div>
                
                <div class="paragraph">
                    誰知金陵都，五年重來茲。
                </div>
                
                <div class="paragraph">
                    黑貂日以敝，塵埃鬢成絲。
                </div>
                
                <div class="paragraph">
                    故人風雨散，知己今爲誰。
                </div>
                
                <div class="paragraph">
                    郭侯山西英，而有熊豹姿。
                </div>
                
                <div class="paragraph">
                    巍峩西忠廟，喬木人所思。
                </div>
                
                <div class="paragraph">
                    垂芳到雲仍，大將奕世爲。
                </div>
                
                <div class="paragraph">
                    兄弟各三衙，父子步武隨。
                </div>
                
                <div class="paragraph">
                    萬戶侯冠軍，金印何纍纍。
                </div>
                
                <div class="paragraph">
                    雖然平戎策，終鬰未得施。
                </div>
                
                <div class="paragraph">
                    方今羣胡擾，似覺虜運衰。
                </div>
                
                <div class="paragraph">
                    達靼軍其西，會以蒙國斯。
                </div>
                
                <div class="paragraph">
                    蛇豕互吞噬，干戈極猖披。
                </div>
                
                <div class="paragraph">
                    盜賊毛蝟起，歛民及刀錐。
                </div>
                
                <div class="paragraph">
                    父老思漢官，壺漿傒王師。
                </div>
                
                <div class="paragraph">
                    吾君自神武，妙算出籌帷。
                </div>
                
                <div class="paragraph">
                    收攬天下才，尺寸不可遺。
                </div>
                
                <div class="paragraph">
                    機會一日來，恢復此其時。
                </div>
                
                <div class="paragraph">
                    况如郭侯者，禮賢正謙卑。
                </div>
                
                <div class="paragraph">
                    使之會雲龍，列城歸指麾。
                </div>
                
                <div class="paragraph">
                    安知古中原，不使同驅馳。
                </div>
                
                <div class="paragraph">
                    過也久淪落，狂名諸公知。
                </div>
                
                <div class="paragraph">
                    然亦壯心膽，志慕鞭四夷。
                </div>
                
                <div class="paragraph">
                    脫靴呼將軍，舉扇障元規。
                </div>
                
                <div class="paragraph">
                    有音世不賞，詩酒聊自嬉。
                </div>
                
                <div class="paragraph">
                    霜風忽無情，一夜冷徹肌。
                </div>
                
                <div class="paragraph">
                    高卧百尺樓，閉門無晨炊。
                </div>
                
                <div class="paragraph">
                    起視匣中劍，依舊光陸離。
                </div>
                
                <div class="paragraph">
                    有恩或可報，一死所不辭。
                </div>
                
        </div>
    </div>
</body>

</html>