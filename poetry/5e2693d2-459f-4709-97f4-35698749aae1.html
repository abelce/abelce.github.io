<!DOCTYPE html>
<html>

<head>
    <title>
        陸渾山火和皇甫湜用其韻
    </title>
    <meta name="keywords" content="陸渾山火和皇甫湜用其韻 -- 韓愈">
    <meta name="description" content="陸渾山火和皇甫湜用其韻 -- 韓愈">
    <meta property="og:title" content="陸渾山火和皇甫湜用其韻">
    <meta property="og:url" content="https://vwood.xyz/poetry/5e2693d2-459f-4709-97f4-35698749aae1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            陸渾山火和皇甫湜用其韻
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    皇甫補官古賁渾，時當玄冬澤乾源。
                </div>
                
                <div class="paragraph">
                    山狂谷很相吐吞，風怒不休何軒軒。
                </div>
                
                <div class="paragraph">
                    擺磨出火以自燔，有聲夜中驚莫原。
                </div>
                
                <div class="paragraph">
                    天跳地踔顛乾坤，赫赫上照窮崖垠。
                </div>
                
                <div class="paragraph">
                    截然高周燒四垣，神焦鬼爛無逃門。
                </div>
                
                <div class="paragraph">
                    三光弛隳不復暾，虎熊麋豬逮猴猿。
                </div>
                
                <div class="paragraph">
                    水龍鼉龜魚與黿，鴉鴟雕鷹雉鵠鵾。
                </div>
                
                <div class="paragraph">
                    燖炰煨爊孰飛奔，祝融告休酌卑尊。
                </div>
                
                <div class="paragraph">
                    錯陳齊玫闢華園，芙蓉披猖塞鮮繁。
                </div>
                
                <div class="paragraph">
                    千鍾萬鼓咽耳喧，攢雜啾嚄沸篪塤。
                </div>
                
                <div class="paragraph">
                    彤幢絳旃紫纛旛，炎官熱屬朱冠褌。
                </div>
                
                <div class="paragraph">
                    髹其肉皮通䏶臀，頹胸垤腹車掀轅。
                </div>
                
                <div class="paragraph">
                    緹顏靺股豹兩鞬，霞車虹靷日轂轓。
                </div>
                
                <div class="paragraph">
                    丹蕤縓蓋緋繙㠾，紅帷赤幕羅脤膰。
                </div>
                
                <div class="paragraph">
                    𥁃池波風肉陵屯，谽呀鉅壑頗黎盆。
                </div>
                
                <div class="paragraph">
                    豆登五山瀛四尊，熙熙釂醻笑語言。
                </div>
                
                <div class="paragraph">
                    雷公擘山海水翻，齒牙嚼齧舌腭反。
                </div>
                
                <div class="paragraph">
                    電光䃸磹赬目䁔，頊冥收威避玄根。
                </div>
                
                <div class="paragraph">
                    斥棄輿馬背厥孫，縮身潛喘拳肩跟。
                </div>
                
                <div class="paragraph">
                    君臣相憐加愛恩，命黑螭偵焚其元。
                </div>
                
                <div class="paragraph">
                    天闕悠悠不可援，夢通上帝血面論。
                </div>
                
                <div class="paragraph">
                    側身欲進叱於閽，帝賜九河湔涕痕。
                </div>
                
                <div class="paragraph">
                    又詔巫陽反其魂，徐命之前問何冤。
                </div>
                
                <div class="paragraph">
                    火行於冬古所存，我如禁之絕其飧。
                </div>
                
                <div class="paragraph">
                    女丁婦壬傳世婚，一朝結讐奈後昆。
                </div>
                
                <div class="paragraph">
                    時行當反慎藏蹲，視桃著花可小騫。
                </div>
                
                <div class="paragraph">
                    月及申酉利復怨，助汝五龍從九鯤。
                </div>
                
                <div class="paragraph">
                    溺厥邑囚之崑崙，皇甫作詩止睡昏。
                </div>
                
                <div class="paragraph">
                    辭誇出真遂上焚，要余和增怪又煩，雖欲悔舌不可捫。
                </div>
                
        </div>
    </div>
</body>

</html>