<!DOCTYPE html>
<html>

<head>
    <title>
        和湯無邪
    </title>
    <meta name="keywords" content="和湯無邪 -- 廖行之">
    <meta name="description" content="和湯無邪 -- 廖行之">
    <meta property="og:title" content="和湯無邪">
    <meta property="og:url" content="https://vwood.xyz/poetry/f1449040-1394-4510-a167-8e7121ec087f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和湯無邪
        </h2>
        <div class="author"><a href="/author/97fab6e9-9854-4f85-8efa-0f10be9a49bc.html" title="廖行之" target="_blank">
                廖行之
            </a> (宋)
        </div>
        <div class="paragraphs">
            
                <div class="paragraph">
                    東風習習初春天，流澌凍解興魚潜。
                </div>
                
                <div class="paragraph">
                    池波生綠紋漪漣，和氣已覺彌天淵。
                </div>
                
                <div class="paragraph">
                    人間佳處不獨此，我有嘉客稱世賢。
                </div>
                
                <div class="paragraph">
                    懷歸不肯依劉表，滿懷貯月清光皎。
                </div>
                
                <div class="paragraph">
                    君行天下眼力高，泰山自見秋毫小。
                </div>
                
                <div class="paragraph">
                    往時祖烈通帝震，凜凜奚啻霜松清。
                </div>
                
                <div class="paragraph">
                    力扶彜倫正皇極，精貫日月伊忠誠。
                </div>
                
                <div class="paragraph">
                    聲彌宇宙身卑下，貪天下願羣龍駕。
                </div>
                
                <div class="paragraph">
                    功高德厚愈流光，誰信幽潜空厚夜。
                </div>
                
                <div class="paragraph">
                    吾聞丹穴多祥鸞，正論世濟非論官。
                </div>
                
                <div class="paragraph">
                    慙卿慙長彼何事，五公四世嗤新安。
                </div>
                
                <div class="paragraph">
                    欣然如君食舊德，瀾翻自詭真奇特。
                </div>
                
                <div class="paragraph">
                    瀟湘江上忽相逢，遨遊遠自蠶叢國。
                </div>
                
                <div class="paragraph">
                    詩豪氣俠負家傳，平生重義不重錢。
                </div>
                
                <div class="paragraph">
                    千金萬鎰隨手盡，南來祗有兩臂全。
                </div>
                
                <div class="paragraph">
                    且言昔與吾兄別，相勉相期皆遠業。
                </div>
                
                <div class="paragraph">
                    六年萬里天西南，歷井捫參淅今接。
                </div>
                
                <div class="paragraph">
                    故人已作騎箕英，顦顇倦游誰可倫。
                </div>
                
                <div class="paragraph">
                    風波險阻厭蜀道，恨不澤國歸垂綸。
                </div>
                
                <div class="paragraph">
                    如今豈乏資身策，家在吳江天一域。
                </div>
                
                <div class="paragraph">
                    牀頭金盡何足言，氣干牛斗心金石。
                </div>
                
                <div class="paragraph">
                    不須伍舉談班荆，開心見膽須真情。
                </div>
                
                <div class="paragraph">
                    交游衮衮半朝露，家有諫省真難兄。
                </div>
                
                <div class="paragraph">
                    聽君話言坐未定，投我新篇富嘲咏。
                </div>
                
                <div class="paragraph">
                    我思伯氏不可作，君爲感嘆豈其命。
                </div>
                
                <div class="paragraph">
                    自慚無力空慇懃，扶摇孰起垂天雲。
                </div>
                
                <div class="paragraph">
                    愧無詞華堪掞庭，安得瓊琚持報君。
                </div>
                
        </div>
    </div>
</body>

</html>