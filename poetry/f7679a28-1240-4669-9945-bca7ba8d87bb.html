<!DOCTYPE html>
<html>

<head>
    <title>
        和何倅遊雁蕩
    </title>
    <meta name="keywords" content="和何倅遊雁蕩 -- 吳芾">
    <meta name="description" content="和何倅遊雁蕩 -- 吳芾">
    <meta property="og:title" content="和何倅遊雁蕩">
    <meta property="og:url" content="https://vwood.xyz/poetry/f7679a28-1240-4669-9945-bca7ba8d87bb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和何倅遊雁蕩
        </h2>
        <div class="author"><a href="/author/45dcfb03-deb9-4194-af85-7fbea09df5cd.html" title="吳芾" target="_blank">
                吳芾
            </a> (宋)
        </div>
        <div class="paragraphs">
            
                <div class="paragraph">
                    何侯富詞藻，能賦兼能詩。
                </div>
                
                <div class="paragraph">
                    百篇輩李白，十稔嗤左思。
                </div>
                
                <div class="paragraph">
                    搜奇抉靈怪，造化不能私。
                </div>
                
                <div class="paragraph">
                    每爲山水遊，錦囊隨所之。
                </div>
                
                <div class="paragraph">
                    雁蕩閟神秀，鬼物潛司巘。
                </div>
                
                <div class="paragraph">
                    開林發幽隠，肇自興國時。
                </div>
                
                <div class="paragraph">
                    高巖聳崷崒，列岫森瑰奇。
                </div>
                
                <div class="paragraph">
                    龍湫神光異，龍鼻靈液滋。
                </div>
                
                <div class="paragraph">
                    天柱萬仞立，冰簾千丈垂。
                </div>
                
                <div class="paragraph">
                    羨君沿檄來，暇日遂遍窺。
                </div>
                
                <div class="paragraph">
                    興隨佳處發，景與高情宜。
                </div>
                
                <div class="paragraph">
                    留步欣有得，過眼光如遺。
                </div>
                
                <div class="paragraph">
                    乘寒躡危磴，躋險攀樛枝。
                </div>
                
                <div class="paragraph">
                    雅有許詢興，心形不知疲。
                </div>
                
                <div class="paragraph">
                    我漸動拘俗，薄宦方棲遲。
                </div>
                
                <div class="paragraph">
                    恨君爲此行，不獲相追隨。
                </div>
                
                <div class="paragraph">
                    平生愛山心，自視如調饑。
                </div>
                
                <div class="paragraph">
                    尋幽儻有路，初不問險夷。
                </div>
                
                <div class="paragraph">
                    幾欲老山間，便將雲衲披。
                </div>
                
                <div class="paragraph">
                    頃幸官是邑，柴車日載馳。
                </div>
                
                <div class="paragraph">
                    列賢不暫捨，游燕必於斯。
                </div>
                
                <div class="paragraph">
                    每欲狀奇怪，苦乏幼婦詞。
                </div>
                
                <div class="paragraph">
                    千巖與萬壑，胸中徒自知。
                </div>
                
                <div class="paragraph">
                    別來歲月久，况復逢艱危。
                </div>
                
                <div class="paragraph">
                    茲雖值平時，老大無所施。
                </div>
                
                <div class="paragraph">
                    今觀君所賦，妙境俱在茲。
                </div>
                
                <div class="paragraph">
                    慨然想雲壑，應不謂我欺。
                </div>
                
                <div class="paragraph">
                    會當尋舊遊，重與同襟期。
                </div>
                
        </div>
    </div>
</body>

</html>