<!DOCTYPE html>
<html>

<head>
    <title>
        題歙州問政山聶道士所居
    </title>
    <meta name="keywords" content="題歙州問政山聶道士所居 -- 黄台">
    <meta name="description" content="題歙州問政山聶道士所居 -- 黄台">
    <meta property="og:title" content="題歙州問政山聶道士所居">
    <meta property="og:url" content="https://vwood.xyz/poetry/5cb2a3c6-59a4-4990-8223-c538f612fce2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題歙州問政山聶道士所居
        </h2>
        <div class="author"><a href="/author/5948d640-0827-4e80-8d7b-4fa7a1333306.html" title="黄台" target="_blank">
                黄台
            </a> (宋)
        </div>
        <div class="paragraphs">
            
                <div class="paragraph">
                    千尋練带新安水，萬仞花屏問政山。
                </div>
                
                <div class="paragraph">
                    自少雲霞居物外，不多塵土到人間。
                </div>
                
                <div class="paragraph">
                    壺懸仙島吞舟罷，椀浸星宮沈水閑。
                </div>
                
                <div class="paragraph">
                    寶籙篋垂金縷带，絳囊絳鎖玉連環。
                </div>
                
                <div class="paragraph">
                    靜張棋勢鋪還打，默考仙經補又刪。
                </div>
                
                <div class="paragraph">
                    床並葛鞋寒兔伏，窗橫檉几老龍跧。
                </div>
                
                <div class="paragraph">
                    溪童乞火朝敲竹，山鬼聽琴夜撼{枦睘}。
                </div>
                
                <div class="paragraph">
                    草暗碧潭思句曲，松昏紫氣度深關。
                </div>
                
                <div class="paragraph">
                    龜成淺甲毛猶綠，鶴化幽翎頂更殷。
                </div>
                
                <div class="paragraph">
                    阮洞神仙分藥去，蔡家兄弟寄書還。
                </div>
                
                <div class="paragraph">
                    黄精苗倒眠青鹿，紅杏枝低挂白鷳。
                </div>
                
                <div class="paragraph">
                    容易煮茶供客用，辛勤栽果與猿攀。
                </div>
                
                <div class="paragraph">
                    常尋靈穴通三島，擬過流沙化百蠻。
                </div>
                
                <div class="paragraph">
                    新隠漸開侵月窟，舊林猶悅枕沙灣。
                </div>
                
                <div class="paragraph">
                    手疏俗禮慵非傲，肘護靈方臂不慳。
                </div>
                
                <div class="paragraph">
                    海上使頻青鳥黠，篋中藏久白馿頑。
                </div>
                
                <div class="paragraph">
                    筇枝健拄菖蒲節，筍櫛高簪玳瑁斑。
                </div>
                
                <div class="paragraph">
                    花氣熏心香馥馥，澗聲聆耳冷潺潺。
                </div>
                
                <div class="paragraph">
                    高墳自掩浮生骨，短晷難窮不死顔。
                </div>
                
                <div class="paragraph">
                    早晚重逢蕭塢客，願隨芝蓋出塵寰。
                </div>
                
        </div>
    </div>
</body>

</html>