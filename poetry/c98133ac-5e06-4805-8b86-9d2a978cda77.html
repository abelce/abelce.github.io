<!DOCTYPE html>
<html>

<head>
    <title>
        次韵孫興宗秋懷
    </title>
    <meta name="keywords" content="次韵孫興宗秋懷 -- 王之道">
    <meta name="description" content="次韵孫興宗秋懷 -- 王之道">
    <meta property="og:title" content="次韵孫興宗秋懷">
    <meta property="og:url" content="https://vwood.xyz/poetry/c98133ac-5e06-4805-8b86-9d2a978cda77.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵孫興宗秋懷
        </h2>
        <div class="author"><a href="/author/dcf76650-ddf8-4086-9813-070736d6c847.html" title="王之道" target="_blank">
                王之道
            </a> (宋)
        </div>
        <div class="paragraphs">
            
                <div class="paragraph">
                    秋山赫赫明丹楓，秋天隠隠分玄鴻。
                </div>
                
                <div class="paragraph">
                    不知眼界闊多少，九華突兀撐晴空。
                </div>
                
                <div class="paragraph">
                    嗟予老病百事懶，誰能强勉追兒童。
                </div>
                
                <div class="paragraph">
                    讀書既苦齒多豁，屬文益覺心如蓬。
                </div>
                
                <div class="paragraph">
                    年來衰甚更齟齬，乘舟賣麵皆遭風。
                </div>
                
                <div class="paragraph">
                    茫茫有類墮雲海，躊躇四顧迷西東。
                </div>
                
                <div class="paragraph">
                    感君賦秋肯寄我，開緘反覆歌三終。
                </div>
                
                <div class="paragraph">
                    如痿忽起盲忽視，角力未易分雌雄。
                </div>
                
                <div class="paragraph">
                    寒郷冰雪正凝沍，暖回愛日何烘烘。
                </div>
                
                <div class="paragraph">
                    驚濤巨浸浩無際，安流利涉輸艨艟。
                </div>
                
                <div class="paragraph">
                    蓽門圭竇僅容膝，規模敢擬阿房宫。
                </div>
                
                <div class="paragraph">
                    生平未慣新斧鑿，斲削便許從共工。
                </div>
                
                <div class="paragraph">
                    偉哉歐梅兩黄鵠，逃名詩酒俱稱翁。
                </div>
                
                <div class="paragraph">
                    余生顧後八十載，賢愚雖異襟期同。
                </div>
                
                <div class="paragraph">
                    知君尚友取前哲，言之聊復輸丹衷。
                </div>
                
                <div class="paragraph">
                    何爲規規事騷雅，乃欲索我章句中。
                </div>
                
                <div class="paragraph">
                    舂容大軸爛錦繡，令人一睹情融融。
                </div>
                
                <div class="paragraph">
                    清新嫵麗似鮑謝，豈徒奥學稱淹通。
                </div>
                
                <div class="paragraph">
                    人能平地覆一簣，不輟會致邱山崇。
                </div>
                
                <div class="paragraph">
                    披雲俛仰三百日，相逢底事常怱怱。
                </div>
                
                <div class="paragraph">
                    去年江上識君處，鑿冰初見陽冲冲。
                </div>
                
                <div class="paragraph">
                    分攜不覺秋又晚，向來旱氣方藴隆。
                </div>
                
                <div class="paragraph">
                    君如鎮西我淝水，我往無事還何功。
                </div>
                
                <div class="paragraph">
                    而君被檄試多士，考覈曲盡權衡公。
                </div>
                
                <div class="paragraph">
                    作詩惡用求好語，好語正自添詩窮。
                </div>
                
                <div class="paragraph">
                    有時嗣響姑趁韵，兹意祇欲安微躬。
                </div>
                
                <div class="paragraph">
                    争如閉門絕慶弔，著書遠繼吾家充。
                </div>
                
                <div class="paragraph">
                    静言培塿亦何罪，不韙正坐睎衡嵩。
                </div>
                
                <div class="paragraph">
                    茅齋雨過風露肅，青燈夜諷賡秋蟲。
                </div>
                
                <div class="paragraph">
                    更闌耿耿不成寐，卧聽江城鳴畫筒。
                </div>
                
        </div>
    </div>
</body>

</html>