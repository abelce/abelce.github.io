<!DOCTYPE html>
<html>

<head>
    <title>
        遊靈源天境遇雨各奔歸晚坐以不是溪居者那知風雨來分韻得那字奉呈一笑
    </title>
    <meta name="keywords" content="遊靈源天境遇雨各奔歸晚坐以不是溪居者那知風雨來分韻得那字奉呈一笑 -- 姚勉">
    <meta name="description" content="遊靈源天境遇雨各奔歸晚坐以不是溪居者那知風雨來分韻得那字奉呈一笑 -- 姚勉">
    <meta property="og:title" content="遊靈源天境遇雨各奔歸晚坐以不是溪居者那知風雨來分韻得那字奉呈一笑">
    <meta property="og:url" content="https://vwood.xyz/poetry/9bb29a82-5f00-4a3d-a306-3468c8179f47.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遊靈源天境遇雨各奔歸晚坐以不是溪居者那知風雨來分韻得那字奉呈一笑
        </h2>
        <div class="author"><a href="/author/ed9b62d6-78f4-488d-a164-ba4e32b08210.html" title="姚勉" target="_blank">
                姚勉
            </a> (宋)
        </div>
        <div class="paragraphs">
            
                <div class="paragraph">
                    靈源水有天，日涉勝趣多。
                </div>
                
                <div class="paragraph">
                    同行十數子，散策經山坡。
                </div>
                
                <div class="paragraph">
                    溪行小盤礴，石坐閒摩挲。
                </div>
                
                <div class="paragraph">
                    野菊留餘花，新梅看微柯。
                </div>
                
                <div class="paragraph">
                    寒鴉落平田，暖鯉跳枯荷。
                </div>
                
                <div class="paragraph">
                    是日冬曦溫，景象如春和。
                </div>
                
                <div class="paragraph">
                    笑談不知歸，亦有載酒過。
                </div>
                
                <div class="paragraph">
                    忽瞻彼北山，黑雲生嵯峨。
                </div>
                
                <div class="paragraph">
                    陰晴反覆手，天測不可俄。
                </div>
                
                <div class="paragraph">
                    長風舞紅葉，急雨翻銀河。
                </div>
                
                <div class="paragraph">
                    儒冠各欹墊，僮屨皆奔波。
                </div>
                
                <div class="paragraph">
                    路滑爭牛羊，泥濺亂鴨鵝。
                </div>
                
                <div class="paragraph">
                    席地聽沾濕，樽沙委駢羅。
                </div>
                
                <div class="paragraph">
                    五十笑百步，曳杖如橫戈。
                </div>
                
                <div class="paragraph">
                    林間偶自芘，棄甲我則那。
                </div>
                
                <div class="paragraph">
                    留戀歸不早，顛沛逢滂沱。
                </div>
                
                <div class="paragraph">
                    出遊不知時，廢此嘯且歌。
                </div>
                
                <div class="paragraph">
                    綢繆無遠慮，其如近憂何。
                </div>
                
                <div class="paragraph">
                    茲遊已狼籍，後計毋蹉跎。
                </div>
                
                <div class="paragraph">
                    歸歟亟誅茅，結亭依巖阿。
                </div>
                
                <div class="paragraph">
                    震陵有帡幪，樂哉澗槃薖。
                </div>
                
        </div>
    </div>
</body>

</html>