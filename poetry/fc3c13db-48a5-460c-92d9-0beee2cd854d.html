<!DOCTYPE html>
<html>

<head>
    <title>
        次彦深韻
    </title>
    <meta name="keywords" content="次彦深韻 -- 洪皓">
    <meta name="description" content="次彦深韻 -- 洪皓">
    <meta property="og:title" content="次彦深韻">
    <meta property="og:url" content="https://vwood.xyz/poetry/fc3c13db-48a5-460c-92d9-0beee2cd854d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次彦深韻
        </h2>
        <div class="author"><a href="/author/5f27e551-e774-4115-afaa-1d65d1a0a0cf.html" title="洪皓" target="_blank">
                洪皓
            </a> (宋)
        </div>
        <div class="paragraphs">
            
                <div class="paragraph">
                    德星堂上排家宴，壎箎合奏延群彦。
                </div>
                
                <div class="paragraph">
                    彦清好士虚左迎，遂拉友朋來會面。
                </div>
                
                <div class="paragraph">
                    新禮將行要討論，舊章欲舉須淹練。
                </div>
                
                <div class="paragraph">
                    乃公功業世無有，劍履應須尊上殿。
                </div>
                
                <div class="paragraph">
                    冡嗣風流邁阿戎，眸子爛如巖下電。
                </div>
                
                <div class="paragraph">
                    紗籠名姓鬼護持，閣畫形容人健羡。
                </div>
                
                <div class="paragraph">
                    先幾頃獻萬言書，壯歲曾看百將傳。
                </div>
                
                <div class="paragraph">
                    濟世雄圖任屈伸，窮途絺句殊精鍊。
                </div>
                
                <div class="paragraph">
                    彦亨俊逸簉鮑昭，辭藻摛華如會弁。
                </div>
                
                <div class="paragraph">
                    昇平方議戢干戈，粉澤豈宜焚筆硯。
                </div>
                
                <div class="paragraph">
                    大慮終蒙王鳯招，奇謀靡仗無知薦。
                </div>
                
                <div class="paragraph">
                    子適揮毫八體具，怒猊渇驥獲再眄。
                </div>
                
                <div class="paragraph">
                    但當寶惜比蘭亭，未可捐去同秋扇。
                </div>
                
                <div class="paragraph">
                    彦隆能挽兩石弓，丁字不識櫜鞬便。
                </div>
                
                <div class="paragraph">
                    衝冠搖憶藺相如，衣繡莫誇江次倩。
                </div>
                
                <div class="paragraph">
                    彦深和粹貴公子，醍醐味美夸珍饌。
                </div>
                
                <div class="paragraph">
                    一善拳拳早服膺，射策君門嘗决戰。
                </div>
                
                <div class="paragraph">
                    起家正可二千石，筮仕寧希百六掾。
                </div>
                
                <div class="paragraph">
                    坐中我是江南客，萬里尋盟負恩眷。
                </div>
                
                <div class="paragraph">
                    下齊弗免田横烹，奔楚漫勞吳子唁。
                </div>
                
                <div class="paragraph">
                    藉酒破愁兹不勝，憑詩遣興何曾倦。
                </div>
                
                <div class="paragraph">
                    匠巧旁觀秖汗顔，櫝藏待賈寧沽衒。
                </div>
                
                <div class="paragraph">
                    可堪僵仆雪填門，無奈裂膚風勁箭。
                </div>
                
                <div class="paragraph">
                    范叔綈袍也自寒，須賈故人空戀戀。
                </div>
                
        </div>
    </div>
</body>

</html>