<!DOCTYPE html>
<html>

<head>
    <title>
        西征
    </title>
    <meta name="keywords" content="西征 -- 王十朋">
    <meta name="description" content="西征 -- 王十朋">
    <meta property="og:title" content="西征">
    <meta property="og:url" content="https://vwood.xyz/poetry/07be8171-ed4d-4dc0-865d-74d4a1cbfba6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            西征
        </h2>
        <div class="author"><a href="/author/28b371f0-8755-4947-aae3-30611dc664d0.html" title="王十朋" target="_blank">
                王十朋
            </a> (宋)
        </div>
        <div class="paragraphs">
            
                <div class="paragraph">
                    紹興建元二十二，良月壬午時丁未。
                </div>
                
                <div class="paragraph">
                    王家辭弟游帝都，出門滿眼思親淚。
                </div>
                
                <div class="paragraph">
                    鶺鴒送我過原隰，朋友携尊宿蕭寺。
                </div>
                
                <div class="paragraph">
                    朝離黄塘惜分別，莫宿青山嗟獨自。
                </div>
                
                <div class="paragraph">
                    初心滿擬游雁山，行止非人輒乖異。
                </div>
                
                <div class="paragraph">
                    黄巖留連越三宿，故舊過從日沈醉。
                </div>
                
                <div class="paragraph">
                    鄭生伴我千里行，近世人無此風義。
                </div>
                
                <div class="paragraph">
                    皇華亭上一回首，陡覺眉頭起鄉思。
                </div>
                
                <div class="paragraph">
                    西江十里浮橋邊，把酒登樓吟擁鼻。
                </div>
                
                <div class="paragraph">
                    山行初逢建子月，入眼梅花已春意。
                </div>
                
                <div class="paragraph">
                    前觀三渡覺非舊，下視兩灘真可畏。
                </div>
                
                <div class="paragraph">
                    渡頭仙人還笑我，髭鬚如棘猶名利。
                </div>
                
                <div class="paragraph">
                    欲入天台觀石橋，行來匆匆未能遂。
                </div>
                
                <div class="paragraph">
                    途中邂逅張老丞，十五年前樂清尉。
                </div>
                
                <div class="paragraph">
                    自嗟吾非沈謝輩，面目從來苦難記。
                </div>
                
                <div class="paragraph">
                    飛泉枕上夢成魔，達旦思家何曾睡。
                </div>
                
                <div class="paragraph">
                    細雨濛濛入關嶺，旅邸重尋舊題字。
                </div>
                
                <div class="paragraph">
                    雨脚微收過天姥，洗出峯巒疊蒼翠。
                </div>
                
                <div class="paragraph">
                    劉阮祠荒土猶赤，溪山真是神仙地。
                </div>
                
                <div class="paragraph">
                    道旁石現小金仙，傳舍荒凉誰廢置。
                </div>
                
                <div class="paragraph">
                    柘溪竹染兒女痕，石嶺松含棟梁器。
                </div>
                
                <div class="paragraph">
                    路入南明觀石佛，樓閣岧嶤更深邃。
                </div>
                
                <div class="paragraph">
                    八年行役兩來游，巖上題詩記前事。
                </div>
                
                <div class="paragraph">
                    乘興剡溪尋故人，久別相逢雜悲喜。
                </div>
                
                <div class="paragraph">
                    義風吹水送行舟，越國江山滿瞻視。
                </div>
                
                <div class="paragraph">
                    十四歲娥孝且烈，三百里湖明更媚。
                </div>
                
                <div class="paragraph">
                    千巖競秀壑爭流，終日貪看趣遥寄。
                </div>
                
                <div class="paragraph">
                    西興渡口聲如雷，銀浪崔嵬魄驚悸。
                </div>
                
                <div class="paragraph">
                    江神爲我風色平，天闕煌煌瞻象魏。
                </div>
                
                <div class="paragraph">
                    賢關訪舊話酸辛，更食虀鹽舊滋味。
                </div>
                
                <div class="paragraph">
                    學官欲以職事留，自媿非才力辭避。
                </div>
                
                <div class="paragraph">
                    觀臺雲物端可書，宮線初長日南至。
                </div>
                
                <div class="paragraph">
                    龍山僦舍觀大禮，儀仗森然典文備。
                </div>
                
                <div class="paragraph">
                    人臣貴盛古今無，秦公父子俱爲使。
                </div>
                
                <div class="paragraph">
                    景靈告謝樂聲回，鵷鷺花枝侈君賜。
                </div>
                
                <div class="paragraph">
                    西游連日覩天顔，和氣氤氳散憔悴。
                </div>
                
                <div class="paragraph">
                    歲云莫矣却歸來，捉筆書爲于役志。
                </div>
                
        </div>
    </div>
</body>

</html>