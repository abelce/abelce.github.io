<!DOCTYPE html>
<html>

<head>
    <title>
        赴郡之初尋屬愆亢有議舉舊典取湫水徵巫覡以致禱而涉旬靡應農事方急遣罷去越翊日漸獲優洽
    </title>
    <meta name="keywords" content="赴郡之初尋屬愆亢有議舉舊典取湫水徵巫覡以致禱而涉旬靡應農事方急遣罷去越翊日漸獲優洽 -- 劉筠">
    <meta name="description" content="赴郡之初尋屬愆亢有議舉舊典取湫水徵巫覡以致禱而涉旬靡應農事方急遣罷去越翊日漸獲優洽 -- 劉筠">
    <meta property="og:title" content="赴郡之初尋屬愆亢有議舉舊典取湫水徵巫覡以致禱而涉旬靡應農事方急遣罷去越翊日漸獲優洽">
    <meta property="og:url" content="https://vwood.xyz/poetry/04f4bb0d-3fe1-41eb-a788-f048abbb2fc8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            赴郡之初尋屬愆亢有議舉舊典取湫水徵巫覡以致禱而涉旬靡應農事方急遣罷去越翊日漸獲優洽
        </h2>
        <div class="author"><a href="/author/99db0cb4-806b-4d9d-bd81-6f2b30dd0301.html" title="劉筠" target="_blank">
                劉筠
            </a> (宋)
        </div>
        <div class="paragraphs">
            
                <div class="paragraph">
                    優詔將州任，視政纔旬時。
                </div>
                
                <div class="paragraph">
                    田畯訴炎暵，坐虞多稼萎。
                </div>
                
                <div class="paragraph">
                    雲將掉頭去，波臣涸轍危。
                </div>
                
                <div class="paragraph">
                    行部殊未及，隨車杳難期。
                </div>
                
                <div class="paragraph">
                    往慚神父化，徒令旱母嗤。
                </div>
                
                <div class="paragraph">
                    諸曹白事者，雩典舉舊規。
                </div>
                
                <div class="paragraph">
                    郡北岐棘山，上有三湫池。
                </div>
                
                <div class="paragraph">
                    衙吏潔齋往，汲水置縹瓷。
                </div>
                
                <div class="paragraph">
                    朝服領巫覡，詰旦迓諸岐。
                </div>
                
                <div class="paragraph">
                    舁以結綵輿，奉以五龍祠。
                </div>
                
                <div class="paragraph">
                    自是率賓介，寅午款于斯。
                </div>
                
                <div class="paragraph">
                    紛敷薦楮鏹，浸漬灑楊枝。
                </div>
                
                <div class="paragraph">
                    瓦鑪松香髓，匏樽黍酌醨。
                </div>
                
                <div class="paragraph">
                    四壁繪神變，正筵塑靈儀。
                </div>
                
                <div class="paragraph">
                    悕若葉公牖，怪甚葛仙陂。
                </div>
                
                <div class="paragraph">
                    老覡十數輩，勃屑頭如魌。
                </div>
                
                <div class="paragraph">
                    童巫及伶倡，貌寢語嘍囇。
                </div>
                
                <div class="paragraph">
                    但多甕盎質，曾乏婉孌姿。
                </div>
                
                <div class="paragraph">
                    交手操鈴拂，合譟屢僛僛。
                </div>
                
                <div class="paragraph">
                    喧塵著蓬髮，穢汗落粉頤。
                </div>
                
                <div class="paragraph">
                    一問且一嘔，掩鼻以帨褵。
                </div>
                
                <div class="paragraph">
                    朝隮蔚旋敗，成震巽散之。
                </div>
                
                <div class="paragraph">
                    巽風暮欲息，竅行呼復來。
                </div>
                
                <div class="paragraph">
                    慢黷固已甚，誕妄相憑隨。
                </div>
                
                <div class="paragraph">
                    如是者浹日，僅得沾服滋。
                </div>
                
                <div class="paragraph">
                    嗟予政無狀，百拜胡敢辭。
                </div>
                
                <div class="paragraph">
                    矧夫民習俗，姑用慰齎咨。
                </div>
                
                <div class="paragraph">
                    抑聞古人言，天鑒本無私。
                </div>
                
                <div class="paragraph">
                    神道貴得一，何乃托邪師。
                </div>
                
                <div class="paragraph">
                    遽俾送湫勺，撤役勤蠒絲。
                </div>
                
                <div class="paragraph">
                    申明恤刑詔，梃重捨輕疑。
                </div>
                
                <div class="paragraph">
                    從此四三日，油霈洽封圻。
                </div>
                
                <div class="paragraph">
                    又聞堯湯世，水旱軫君慈。
                </div>
                
                <div class="paragraph">
                    振救自有術，斂散適所宜。
                </div>
                
                <div class="paragraph">
                    元元無菜色，九載尚熙熙。
                </div>
                
                <div class="paragraph">
                    周禮地官職，皇舞雖有祈。
                </div>
                
                <div class="paragraph">
                    道經蒞天下，傷民誠弗爲。
                </div>
                
                <div class="paragraph">
                    惟神稟聰正，遠鬼務肅祗。
                </div>
                
                <div class="paragraph">
                    願守有常德，可戒興妖思。
                </div>
                
        </div>
    </div>
</body>

</html>