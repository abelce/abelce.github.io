<!DOCTYPE html>
<html>

<head>
    <title>
        壽家君克堂先生
    </title>
    <meta name="keywords" content="壽家君克堂先生 -- 包恢">
    <meta name="description" content="壽家君克堂先生 -- 包恢">
    <meta property="og:title" content="壽家君克堂先生">
    <meta property="og:url" content="https://vwood.xyz/poetry/05a56bb3-cbf0-4c0f-b664-32d6629f103d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            壽家君克堂先生
        </h2>
        <div class="author"><a href="/author/55e19517-890a-4548-b2d4-6d5dab2be796.html" title="包恢" target="_blank">
                包恢
            </a> (宋)
        </div>
        <div class="paragraphs">
            
                <div class="paragraph">
                    良月四之日，景物何多奇。
                </div>
                
                <div class="paragraph">
                    露洗宇四靜，月抹天一涯。
                </div>
                
                <div class="paragraph">
                    景星助月夜，光入清溪湄。
                </div>
                
                <div class="paragraph">
                    奎星照江南，人文良在茲。
                </div>
                
                <div class="paragraph">
                    昔爲西長庚，夢與斯人期。
                </div>
                
                <div class="paragraph">
                    今爲南極老，微雲淡龐眉。
                </div>
                
                <div class="paragraph">
                    際此小春日，勝彼芳春時。
                </div>
                
                <div class="paragraph">
                    桃梅妙生意，微吐三五枝。
                </div>
                
                <div class="paragraph">
                    野垂黄金穟，人飽白玉粢。
                </div>
                
                <div class="paragraph">
                    芙容花成城，拔然凌霜姿。
                </div>
                
                <div class="paragraph">
                    暮開紅菡萏，朝發白蜀葵。
                </div>
                
                <div class="paragraph">
                    菊見正中色，瀟然疎竹籬。
                </div>
                
                <div class="paragraph">
                    不共衆芳競，獨與晚歲宜。
                </div>
                
                <div class="paragraph">
                    時異物孤特，人生復何疑。
                </div>
                
                <div class="paragraph">
                    我翁在物表，清吟徹骨肌。
                </div>
                
                <div class="paragraph">
                    不以世間利，容易得涴伊。
                </div>
                
                <div class="paragraph">
                    今年七十二，浩然元不衰。
                </div>
                
                <div class="paragraph">
                    孤坐小閣上，臺融融熙熙。
                </div>
                
                <div class="paragraph">
                    布衾紙帳間，瑩若冰雪姿。
                </div>
                
                <div class="paragraph">
                    自從知止後，何思復何爲。
                </div>
                
                <div class="paragraph">
                    但願主益聖，比肩皆臯夔。
                </div>
                
                <div class="paragraph">
                    東南盛仁氣，不戰屈四夷。
                </div>
                
                <div class="paragraph">
                    豐穰歲相似，赤子無啼饑。
                </div>
                
                <div class="paragraph">
                    得老太平世，仁壽非吾私。
                </div>
                
                <div class="paragraph">
                    負暄娛愛日，煮芹甘如飴。
                </div>
                
                <div class="paragraph">
                    無妄漫微疾，勿藥喜自隨。
                </div>
                
                <div class="paragraph">
                    近談小命者，嘗以行年推。
                </div>
                
                <div class="paragraph">
                    盛言天河水，一氣木主治。
                </div>
                
                <div class="paragraph">
                    後來年尚多，康强被春祺。
                </div>
                
                <div class="paragraph">
                    兒曹心自喜，何幸如君詞。
                </div>
                
                <div class="paragraph">
                    只今介翁壽，數尚踰期頤。
                </div>
                
                <div class="paragraph">
                    一百三四十，太古常不離。
                </div>
                
                <div class="paragraph">
                    拜手稽首願，永庇兒輩癡。
                </div>
                
        </div>
    </div>
</body>

</html>