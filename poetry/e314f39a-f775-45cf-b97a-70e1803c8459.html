<!DOCTYPE html>
<html>

<head>
    <title>
        送羅正之年兄出使二浙
    </title>
    <meta name="keywords" content="送羅正之年兄出使二浙 -- 張舜民">
    <meta name="description" content="送羅正之年兄出使二浙 -- 張舜民">
    <meta property="og:title" content="送羅正之年兄出使二浙">
    <meta property="og:url" content="https://vwood.xyz/poetry/e314f39a-f775-45cf-b97a-70e1803c8459.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送羅正之年兄出使二浙
        </h2>
        <div class="author"><a href="/author/b92da585-b04c-43ad-8b7e-2a13a62174f7.html" title="張舜民" target="_blank">
                張舜民
            </a> (宋)
        </div>
        <div class="paragraphs">
            
                <div class="paragraph">
                    玉麈助清談，金貂飾高位。
                </div>
                
                <div class="paragraph">
                    二物已殺身，無剝生民利。
                </div>
                
                <div class="paragraph">
                    君爲使者官，猶作農夫事。
                </div>
                
                <div class="paragraph">
                    隨軒載畚插，一心惟度地。
                </div>
                
                <div class="paragraph">
                    惟梁及齊岱，潢汙變滯穗。
                </div>
                
                <div class="paragraph">
                    玉食反無魚，黄牛如象貴。
                </div>
                
                <div class="paragraph">
                    凡人畏辛苦，君處乃樂易。
                </div>
                
                <div class="paragraph">
                    富哉太伯墟，吳越之委積。
                </div>
                
                <div class="paragraph">
                    二年苦昏墊，竈臼成蛙肆。
                </div>
                
                <div class="paragraph">
                    一日死百人，官司但熟視。
                </div>
                
                <div class="paragraph">
                    不獲乃命君，物議已爲遲。
                </div>
                
                <div class="paragraph">
                    君其尚勉旃，副彼朝廷意。
                </div>
                
                <div class="paragraph">
                    若爲濬涇洪，可得露城市。
                </div>
                
                <div class="paragraph">
                    誅其姑息人，戢彼因循吏。
                </div>
                
                <div class="paragraph">
                    死者不可招，存者如何置。
                </div>
                
                <div class="paragraph">
                    赴海與壑鄰，實繫君之智。
                </div>
                
                <div class="paragraph">
                    君家本天台，立身頗勤勩。
                </div>
                
                <div class="paragraph">
                    一生在州縣，晚歲稱憲使。
                </div>
                
                <div class="paragraph">
                    南人重衣錦，今爾實自致。
                </div>
                
                <div class="paragraph">
                    弭節拜墳墓，椎牛設鄉遂。
                </div>
                
                <div class="paragraph">
                    翁媼上籬觀，揮零復嗟喟。
                </div>
                
                <div class="paragraph">
                    咸曰羅家兒，今日乃如是。
                </div>
                
                <div class="paragraph">
                    伊予出西北，仕路每相值。
                </div>
                
                <div class="paragraph">
                    交代又同年，莫予論事契。
                </div>
                
                <div class="paragraph">
                    嗜好無不同，出處亦有類。
                </div>
                
                <div class="paragraph">
                    天台與四明，一生游夢寐。
                </div>
                
                <div class="paragraph">
                    淡蕩秋風中，都門把歸袂。
                </div>
                
                <div class="paragraph">
                    行與興公游，閒過賀老醉。
                </div>
                
                <div class="paragraph">
                    二客儻有言，因風幸相寄。
                </div>
                
        </div>
    </div>
</body>

</html>