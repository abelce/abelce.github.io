<!DOCTYPE html>
<html>

<head>
    <title>
        小兒栞歸自宛陵喜甚成詩三十韻
    </title>
    <meta name="keywords" content="小兒栞歸自宛陵喜甚成詩三十韻 -- 周紫芝">
    <meta name="description" content="小兒栞歸自宛陵喜甚成詩三十韻 -- 周紫芝">
    <meta property="og:title" content="小兒栞歸自宛陵喜甚成詩三十韻">
    <meta property="og:url" content="https://vwood.xyz/poetry/e25c8521-defa-4751-8a45-37aa40ddd812.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            小兒栞歸自宛陵喜甚成詩三十韻
        </h2>
        <div class="author"><a href="/author/5a905930-6e1e-420c-b1be-adafde041f09.html" title="周紫芝" target="_blank">
                周紫芝
            </a> (宋)
        </div>
        <div class="paragraphs">
            
                <div class="paragraph">
                    吾家自曾高，善積豈一日。
                </div>
                
                <div class="paragraph">
                    爾祖工辭章，論議抱經術。
                </div>
                
                <div class="paragraph">
                    我亦學弓冶，少小弄文筆。
                </div>
                
                <div class="paragraph">
                    汝兄今有兒，束髮行授室。
                </div>
                
                <div class="paragraph">
                    義方稍加訓，書種恐未失。
                </div>
                
                <div class="paragraph">
                    汝亦千里駒，似有趻踔質。
                </div>
                
                <div class="paragraph">
                    頃爲國子弟，兩戰一敗黜。
                </div>
                
                <div class="paragraph">
                    猶復勝端舒，不識六與七。
                </div>
                
                <div class="paragraph">
                    胡爲久别離，嘉月六換律。
                </div>
                
                <div class="paragraph">
                    去時春氣温，飛燕如點漆。
                </div>
                
                <div class="paragraph">
                    只今秋風高，露草鳴蟋蟀。
                </div>
                
                <div class="paragraph">
                    老眼望千里，懷抱難盡述。
                </div>
                
                <div class="paragraph">
                    有時坐如癡，經月髮不櫛。
                </div>
                
                <div class="paragraph">
                    酒酸或忘飲，客至亦懶出。
                </div>
                
                <div class="paragraph">
                    汝書江南來，歸計似可必。
                </div>
                
                <div class="paragraph">
                    翁也望汝懷，疑有后皇橘。
                </div>
                
                <div class="paragraph">
                    奴婢喜欲顛，精糳治黍秫。
                </div>
                
                <div class="paragraph">
                    辛勤釀斗酒，待汝解憂慄。
                </div>
                
                <div class="paragraph">
                    訪舊說鄉閭，呼兒共梨栗。
                </div>
                
                <div class="paragraph">
                    念汝童稚時，頃刻不去膝。
                </div>
                
                <div class="paragraph">
                    况今待汝來，時序恐凛凓。
                </div>
                
                <div class="paragraph">
                    竹輿聽咿啞，雲嶺走崒嵂。
                </div>
                
                <div class="paragraph">
                    吾無千金産，遺汝使汝逸。
                </div>
                
                <div class="paragraph">
                    惟有骩骳文，待汝成卷帙。
                </div>
                
                <div class="paragraph">
                    二事倘可了，餘亦遑暇恤。
                </div>
                
                <div class="paragraph">
                    是時新堂成，小室頗温密。
                </div>
                
                <div class="paragraph">
                    夜席照寒燈，紅爐共呫嗶。
                </div>
                
                <div class="paragraph">
                    皇天既休老，謝事即移疾。
                </div>
                
                <div class="paragraph">
                    汝當著歸鞭，快馬追健驛。
                </div>
                
        </div>
    </div>
</body>

</html>