<!DOCTYPE html>
<html>

<head>
    <title>
        送從翁從東川弘農尚書幕
    </title>
    <meta name="keywords" content="送從翁從東川弘農尚書幕 -- 李商隱">
    <meta name="description" content="送從翁從東川弘農尚書幕 -- 李商隱">
    <meta property="og:title" content="送從翁從東川弘農尚書幕">
    <meta property="og:url" content="https://vwood.xyz/poetry/7e2631d5-b8b9-4e54-8ccf-3f4f9e25ae5e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送從翁從東川弘農尚書幕
        </h2>
        <div class="author"><a href="/author/bd7946b0-c804-4bd3-9e5f-662889d24617.html" title="李商隱" target="_blank">
                李商隱
            </a> (唐)
        </div>
        <div class="paragraphs">
            
                <div class="paragraph">
                    大鎮初更帥，嘉賓素見邀。
                </div>
                
                <div class="paragraph">
                    使車無遠近，歸路更煙霄。
                </div>
                
                <div class="paragraph">
                    穩放驊騮步，高安翡翠巢。
                </div>
                
                <div class="paragraph">
                    御風知有在，去國肯無聊。
                </div>
                
                <div class="paragraph">
                    早忝諸孫末，俱從小隱招。
                </div>
                
                <div class="paragraph">
                    心懸紫雲閣，夢斷赤城標。
                </div>
                
                <div class="paragraph">
                    素女悲清瑟，秦娥弄玉簫。
                </div>
                
                <div class="paragraph">
                    山連玄圃近，水接絳河遙。
                </div>
                
                <div class="paragraph">
                    豈意聞周鐸，翻然慕舜韶。
                </div>
                
                <div class="paragraph">
                    皆辭喬木去，遠逐斷蓬飄。
                </div>
                
                <div class="paragraph">
                    薄俗誰其激，斯民已甚恌。
                </div>
                
                <div class="paragraph">
                    鸞皇期一舉，燕雀不相饒。
                </div>
                
                <div class="paragraph">
                    敢共頽波遠，因之內火燒。
                </div>
                
                <div class="paragraph">
                    是非過別夢，時節慘驚飙。
                </div>
                
                <div class="paragraph">
                    未至誰能賦，中乾欲病痟。
                </div>
                
                <div class="paragraph">
                    屢曾紆錦繍，勉欲報瓊瑤。
                </div>
                
                <div class="paragraph">
                    我恐霜侵鬢，君先綬挂腰。
                </div>
                
                <div class="paragraph">
                    甘心與陳阮，揮手謝松喬。
                </div>
                
                <div class="paragraph">
                    錦里差隣接，雲臺閉寂寥。
                </div>
                
                <div class="paragraph">
                    一川虛月魄，萬崦自芝苗。
                </div>
                
                <div class="paragraph">
                    瘴雨瀧間急，離魂峽外銷。
                </div>
                
                <div class="paragraph">
                    非關無燭夜，其奈落花朝。
                </div>
                
                <div class="paragraph">
                    幾處逢鳴佩，何筵不翠翹。
                </div>
                
                <div class="paragraph">
                    蠻童騎象舞，江市賣鮫綃。
                </div>
                
                <div class="paragraph">
                    南詔知非敵，西山亦屢驕。
                </div>
                
                <div class="paragraph">
                    勿貪佳麗地，不爲聖明朝。
                </div>
                
                <div class="paragraph">
                    少減東城飲，時看北斗杓。
                </div>
                
                <div class="paragraph">
                    莫因乖別久，遂逐歲寒凋。
                </div>
                
                <div class="paragraph">
                    盛幕開高宴，將軍問故僚。
                </div>
                
                <div class="paragraph">
                    爲言公玉季，早日棄漁樵。
                </div>
                
        </div>
    </div>
</body>

</html>