<!DOCTYPE html>
<html>

<head>
    <title>
        楊班湫神恩加廣應公以其誥祭之
    </title>
    <meta name="keywords" content="楊班湫神恩加廣應公以其誥祭之 -- 晁說之">
    <meta name="description" content="楊班湫神恩加廣應公以其誥祭之 -- 晁說之">
    <meta property="og:title" content="楊班湫神恩加廣應公以其誥祭之">
    <meta property="og:url" content="https://vwood.xyz/poetry/00338961-9e5a-468a-b1c7-71c397f6723e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            楊班湫神恩加廣應公以其誥祭之
        </h2>
        <div class="author"><a href="/author/ffa5b28b-153c-4eb2-9cfc-172352c94272.html" title="晁說之" target="_blank">
                晁說之
            </a> (宋)
        </div>
        <div class="paragraphs">
            
                <div class="paragraph">
                    平生笑殺詛楚文，今朝鄜峙祭湫神。
                </div>
                
                <div class="paragraph">
                    嗟爾湫神何爲者，上公衮冕皇恩新。
                </div>
                
                <div class="paragraph">
                    日出輝輝收霰雪，彷彿拜命若可親。
                </div>
                
                <div class="paragraph">
                    湫神傳云是楊班，墳墓突兀自姚秦。
                </div>
                
                <div class="paragraph">
                    當時功閥今不著，崔蕭之史討無因。
                </div>
                
                <div class="paragraph">
                    将軍得名宜勇哉，里俗所頌疑未真。
                </div>
                
                <div class="paragraph">
                    黄蜂往媒康氏女，親迎波間不敢嚬。
                </div>
                
                <div class="paragraph">
                    至今七夕後二日，康家送女紛紅巾。
                </div>
                
                <div class="paragraph">
                    神視可已胡不已，清明之德先諸身。
                </div>
                
                <div class="paragraph">
                    湫初來徙雷霆夜，鬼借百車載淵奫。
                </div>
                
                <div class="paragraph">
                    宜囚厲鬼縛惡虎，螟螣何足煩怒嗔。
                </div>
                
                <div class="paragraph">
                    邦人不困亦不饑，山可夜入耕陽春。
                </div>
                
                <div class="paragraph">
                    初無粳稻勞灌溉，黄𢇲黑黍易與仁。
                </div>
                
                <div class="paragraph">
                    敢言此水淺於舊，霶沱雨起雲輪囷。
                </div>
                
                <div class="paragraph">
                    千人一日酌不竭，神物所寓誰敢塵。
                </div>
                
                <div class="paragraph">
                    豈但簫鼓十州遠，祭秩已入四瀆倫。
                </div>
                
                <div class="paragraph">
                    異時香火故允會，品極勢重力益振。
                </div>
                
                <div class="paragraph">
                    位浮於人神所殛，神忝厥職亦愧人。
                </div>
                
                <div class="paragraph">
                    我勞再拜不私禱，上佐邦國下斯民。
                </div>
                
                <div class="paragraph">
                    敢學韓子炭谷湫，嘲慳悔怪徒踆踆。
                </div>
                
        </div>
    </div>
</body>

</html>