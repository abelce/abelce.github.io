<!DOCTYPE html>
<html>

<head>
    <title>
        泛汝聯句
    </title>
    <meta name="keywords" content="泛汝聯句 -- 韓維">
    <meta name="description" content="泛汝聯句 -- 韓維">
    <meta property="og:title" content="泛汝聯句">
    <meta property="og:url" content="https://vwood.xyz/poetry/eb75c6b2-acaa-4074-ad60-b6a59cc66846.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            泛汝聯句
        </h2>
        <div class="author"><a href="/author/f5ae6015-57a2-4dda-b585-53e49e29ad68.html" title="韓維" target="_blank">
                韓維
            </a> (宋)
        </div>
        <div class="paragraphs">
            
                <div class="paragraph">
                    平居厭城郭，具舟泛清汝。
                </div>
                
                <div class="paragraph">
                    藍光一水遠，鐵色兩崖古。
                </div>
                
                <div class="paragraph">
                    日華動中流，沙紋亂前渚。
                </div>
                
                <div class="paragraph">
                    湍鳴達公橋，草綠襄王墓。
                </div>
                
                <div class="paragraph">
                    園英擁流沫，風葉墮殘雨。
                </div>
                
                <div class="paragraph">
                    停橈弄山泉，扶杖過花塢。
                </div>
                
                <div class="paragraph">
                    澄潭數亂石，斷石橫顛樹。
                </div>
                
                <div class="paragraph">
                    泳波魚鬣舒，闖穴蛙首怒。
                </div>
                
                <div class="paragraph">
                    衝雲一雁遠，唼荇群鷗聚。
                </div>
                
                <div class="paragraph">
                    村間桑柘春，川闊牛羊暮。
                </div>
                
                <div class="paragraph">
                    回頭綠樹失，卷幔青峰露。
                </div>
                
                <div class="paragraph">
                    尋幽恣盤桓，泊淺屢回互。
                </div>
                
                <div class="paragraph">
                    靈草不知名，珍禽啼在處。
                </div>
                
                <div class="paragraph">
                    夕陽散鳴鳩，荒阡拱游兔。
                </div>
                
                <div class="paragraph">
                    挽纜謠歌童，簪花立田婦。
                </div>
                
                <div class="paragraph">
                    高歌客自如，歸涉人相負。
                </div>
                
                <div class="paragraph">
                    青蒲戢戢生，紫燕翩翩度。
                </div>
                
                <div class="paragraph">
                    雲烟波底明，井邑林外睹。
                </div>
                
                <div class="paragraph">
                    欣逢閭里舊，愧乏鷄黍具。
                </div>
                
                <div class="paragraph">
                    抰水薦抸鱗，掘石羞山茹。
                </div>
                
                <div class="paragraph">
                    繞塘梅實綠，冒桂禽殻素。
                </div>
                
                <div class="paragraph">
                    我巾聊一頹，石榼煩屢注。
                </div>
                
                <div class="paragraph">
                    朱櫻出芳林，紫笋侑雕俎。
                </div>
                
                <div class="paragraph">
                    高篇爛珠璧，至樂謝鐘鼓。
                </div>
                
                <div class="paragraph">
                    嗟予性本隘，於世事皆魯。
                </div>
                
                <div class="paragraph">
                    便欲棄簪裳，歸去事田圃。
                </div>
                
                <div class="paragraph">
                    肆意山水樂，脫身塵埃苦。
                </div>
                
                <div class="paragraph">
                    此適誠足尚，斯言未宜遽。
                </div>
                
                <div class="paragraph">
                    聖神拱巖廟，賢俊畢珪組。
                </div>
                
                <div class="paragraph">
                    如君之所懷，於時當有補。
                </div>
                
                <div class="paragraph">
                    高文贊皇猷，大論寧國步。
                </div>
                
                <div class="paragraph">
                    無爲五斗卑，遂屈萬里舉。
                </div>
                
                <div class="paragraph">
                    明心在知己，汗顔愧虛譽。
                </div>
                
                <div class="paragraph">
                    時方索大鼎，胡爲炫康瓠。
                </div>
                
                <div class="paragraph">
                    富貴固衆欲，非望久自阻。
                </div>
                
                <div class="paragraph">
                    聖賢有遺言，戮力期共赴。
                </div>
                
                <div class="paragraph">
                    嘗聞曰中庸，曾不滯出處。
                </div>
                
                <div class="paragraph">
                    進當澤生民，退則守環堵。
                </div>
                
                <div class="paragraph">
                    所求義與比，要在身不污。
                </div>
                
                <div class="paragraph">
                    願無廢吾言，於道其可庶。
                </div>
                
        </div>
    </div>
</body>

</html>