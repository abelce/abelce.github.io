<!DOCTYPE html>
<html>

<head>
    <title>
        和祖無擇題袁州東湖盧肇石
    </title>
    <meta name="keywords" content="和祖無擇題袁州東湖盧肇石 -- 任大中">
    <meta name="description" content="和祖無擇題袁州東湖盧肇石 -- 任大中">
    <meta property="og:title" content="和祖無擇題袁州東湖盧肇石">
    <meta property="og:url" content="https://vwood.xyz/poetry/08cf0072-c691-4111-ac7b-64bb9536871f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和祖無擇題袁州東湖盧肇石
        </h2>
        <div class="author"><a href="/author/78e46506-9e27-4d5f-8837-9f9e5b5de14c.html" title="任大中" target="_blank">
                任大中
            </a> (宋)
        </div>
        <div class="paragraphs">
            
                <div class="paragraph">
                    宜陽刺史才，祖擇之維傑。
                </div>
                
                <div class="paragraph">
                    大旱雨一方，盡使焦枯活。
                </div>
                
                <div class="paragraph">
                    公退趣尚深，水石探其絕。
                </div>
                
                <div class="paragraph">
                    長江北岸林，唐有盧子發。
                </div>
                
                <div class="paragraph">
                    曾居此林下，高把簪組脫。
                </div>
                
                <div class="paragraph">
                    歲遠成荒墟，佳名詎泯沒。
                </div>
                
                <div class="paragraph">
                    有石數尺長，猶是舊時物。
                </div>
                
                <div class="paragraph">
                    況辱泥塗久，實有堅重節。
                </div>
                
                <div class="paragraph">
                    擇之渡水見，力爲心慘切。
                </div>
                
                <div class="paragraph">
                    萬夫一呼聚，撓動雷聲揭。
                </div>
                
                <div class="paragraph">
                    地險若驅來，巖谷俱震裂。
                </div>
                
                <div class="paragraph">
                    幽輔郡東河，脫得太華骨。
                </div>
                
                <div class="paragraph">
                    白玉漏纖紋，雨頻爲澡刷。
                </div>
                
                <div class="paragraph">
                    草蔓漸盤遶，柳綠密揮拂。
                </div>
                
                <div class="paragraph">
                    潤恐欲迸泉，怪亦有奧穴。
                </div>
                
                <div class="paragraph">
                    安知無蟄龍，時見微雲出。
                </div>
                
                <div class="paragraph">
                    幾因牽夜吟，簾曉捲殘月。
                </div>
                
                <div class="paragraph">
                    氣暗逼人寒，蒙籠未若別。
                </div>
                
                <div class="paragraph">
                    烟重風掃開，獨立勢突兀。
                </div>
                
                <div class="paragraph">
                    蘇武見單于，傲睨腰不折。
                </div>
                
                <div class="paragraph">
                    人皆畫將歸，予筆恨麤拙。
                </div>
                
                <div class="paragraph">
                    擇之豈不賢，天涯避讒舌。
                </div>
                
                <div class="paragraph">
                    對此憂足忘，我觀未甚悅。
                </div>
                
                <div class="paragraph">
                    不得見媧皇，願天無破缺。
                </div>
                
        </div>
    </div>
</body>

</html>