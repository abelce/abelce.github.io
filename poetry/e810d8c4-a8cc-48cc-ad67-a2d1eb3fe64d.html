<!DOCTYPE html>
<html>

<head>
    <title>
        妙喜寺達公禪齋寄李司直公孫房都曹德裕從事方舟顏武康士騁四十二韻
    </title>
    <meta name="keywords" content="妙喜寺達公禪齋寄李司直公孫房都曹德裕從事方舟顏武康士騁四十二韻 -- 皎然">
    <meta name="description" content="妙喜寺達公禪齋寄李司直公孫房都曹德裕從事方舟顏武康士騁四十二韻 -- 皎然">
    <meta property="og:title" content="妙喜寺達公禪齋寄李司直公孫房都曹德裕從事方舟顏武康士騁四十二韻">
    <meta property="og:url" content="https://vwood.xyz/poetry/e810d8c4-a8cc-48cc-ad67-a2d1eb3fe64d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            妙喜寺達公禪齋寄李司直公孫房都曹德裕從事方舟顏武康士騁四十二韻
        </h2>
        <div class="author"><a href="/author/3188bc11-6105-4656-bb53-038d49fd0785.html" title="皎然" target="_blank">
                皎然
            </a> (唐)
        </div>
        <div class="paragraphs">
            
                <div class="paragraph">
                    我祖傳六經，精義思朝徹。
                </div>
                
                <div class="paragraph">
                    方舟頗周覽，逸書亦備閱。
                </div>
                
                <div class="paragraph">
                    墨家傷刻薄，儒氏知優劣。
                </div>
                
                <div class="paragraph">
                    弱植庶可彫，苦心未嘗輟。
                </div>
                
                <div class="paragraph">
                    中年慕仙術，永願傳其訣。
                </div>
                
                <div class="paragraph">
                    歲駐若木景，日餐瓊禾屑。
                </div>
                
                <div class="paragraph">
                    嬋娟羨門子，斯語豈徒設。
                </div>
                
                <div class="paragraph">
                    天上生白榆，葳蕤信好折。
                </div>
                
                <div class="paragraph">
                    實可反柔顏，花堪養玄髮。
                </div>
                
                <div class="paragraph">
                    求之性分外，業棄金亦竭。
                </div>
                
                <div class="paragraph">
                    藥化成白雲，形彫辭素穴。
                </div>
                
                <div class="paragraph">
                    一聞西天旨，初禪已無熱。
                </div>
                
                <div class="paragraph">
                    涓子非我宗，然公有真訣。
                </div>
                
                <div class="paragraph">
                    却尋丘壑趣，始與纓紱別。
                </div>
                
                <div class="paragraph">
                    野飯敵膏粱，山楹代藻梲。
                </div>
                
                <div class="paragraph">
                    與君北巖侶，遊寓日常昳。
                </div>
                
                <div class="paragraph">
                    靜對春谷泉，晴披陽林雪。
                </div>
                
                <div class="paragraph">
                    境清覺神王，道勝知機滅。
                </div>
                
                <div class="paragraph">
                    詣寂長杳冥，忘歸暫采擷。
                </div>
                
                <div class="paragraph">
                    物生豈有心，麗容俟予別。
                </div>
                
                <div class="paragraph">
                    桂子何蓂苓，琪葩亦皎潔。
                </div>
                
                <div class="paragraph">
                    此木生意高，亦與衆芳列。
                </div>
                
                <div class="paragraph">
                    賞墨識屢換，省躬悟彌切。
                </div>
                
                <div class="paragraph">
                    微尚若不虧，足以全吾節。
                </div>
                
                <div class="paragraph">
                    北風吹蕙帶，蕭寥聞蜻蛚。
                </div>
                
                <div class="paragraph">
                    宿昔廬峰期，流芳已再歇。
                </div>
                
                <div class="paragraph">
                    不有清屏鑒，使我商弦絕。
                </div>
                
                <div class="paragraph">
                    願寄千里心，月高不可掇。
                </div>
                
                <div class="paragraph">
                    優游邦之直，遠矣踵前烈。
                </div>
                
                <div class="paragraph">
                    立俗忘毀譽，遇物遺巧拙。
                </div>
                
                <div class="paragraph">
                    真氣獨翛然，軒裳詎能紲。
                </div>
                
                <div class="paragraph">
                    都曹風韻整，綱紀信明決。
                </div>
                
                <div class="paragraph">
                    於交必傾寫，立行豈矜伐。
                </div>
                
                <div class="paragraph">
                    政與清渭同，分流自澄澈。
                </div>
                
                <div class="paragraph">
                    裴侯資亮直，中誠豈徒說。
                </div>
                
                <div class="paragraph">
                    古人比明義，清士願交結。
                </div>
                
                <div class="paragraph">
                    溫溫躬珪彩，終始聲不缺。
                </div>
                
                <div class="paragraph">
                    顏生炯介士，有志不可越。
                </div>
                
                <div class="paragraph">
                    仗義冒險難，持操去淄湼。
                </div>
                
                <div class="paragraph">
                    世論高二賢，賢賢繼前哲。
                </div>
                
                <div class="paragraph">
                    四子遭明盛，裒然皆秀傑。
                </div>
                
                <div class="paragraph">
                    理名雖殊跡，悟道寧異轍。
                </div>
                
                <div class="paragraph">
                    愛爾竹柏姿，爲予寒不折。
                </div>
                
        </div>
    </div>
</body>

</html>