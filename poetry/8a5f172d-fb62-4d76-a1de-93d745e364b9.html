<!DOCTYPE html>
<html>

<head>
    <title>
        范資政移鎮杭州一百韻
    </title>
    <meta name="keywords" content="范資政移鎮杭州一百韻 -- 金君卿">
    <meta name="description" content="范資政移鎮杭州一百韻 -- 金君卿">
    <meta property="og:title" content="范資政移鎮杭州一百韻">
    <meta property="og:url" content="https://vwood.xyz/poetry/8a5f172d-fb62-4d76-a1de-93d745e364b9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            范資政移鎮杭州一百韻
        </h2>
        <div class="author"><a href="/author/29ba5a21-c111-4478-9317-7ae1d88b81d8.html" title="金君卿" target="_blank">
                金君卿
            </a> (宋)
        </div>
        <div class="paragraphs">
            
                <div class="paragraph">
                    聖門高弟游淵源，當時所得惟十賢。
                </div>
                
                <div class="paragraph">
                    科張言行政與學，兼此四者誰能然。
                </div>
                
                <div class="paragraph">
                    公含天資得具美，出文入武材謨全。
                </div>
                
                <div class="paragraph">
                    軒昂盛時進以道，行高德鉅齊回騫。
                </div>
                
                <div class="paragraph">
                    發爲文章動驚俗，邈與游夏爭差肩。
                </div>
                
                <div class="paragraph">
                    手鑿大竅破混沌，分得清濁歸坤乾。
                </div>
                
                <div class="paragraph">
                    斯文去聖日已遠，泯塞不絕猶涓涓。
                </div>
                
                <div class="paragraph">
                    公恢吾儒獨振起，力引巨海吞百川。
                </div>
                
                <div class="paragraph">
                    周旋六經後諸子，陟彼泰山望八埏。
                </div>
                
                <div class="paragraph">
                    提携千篇去奏御，列宿環拱分經躔。
                </div>
                
                <div class="paragraph">
                    章韶夏濩忽冥昧，琥璜圭璧慙雕鎸。
                </div>
                
                <div class="paragraph">
                    詞雄語險氣復銳，猛將正怒揮戈鋋。
                </div>
                
                <div class="paragraph">
                    羣邪衆枉困淩暴，辟易萬里窮無邊。
                </div>
                
                <div class="paragraph">
                    飛名禁林號獨步，多士仰則猶權衡。
                </div>
                
                <div class="paragraph">
                    惟時朝廷政不一，衆口噤暗同寒蟬。
                </div>
                
                <div class="paragraph">
                    公鬰奇材未得吐，盤虹積玉胸中填。
                </div>
                
                <div class="paragraph">
                    囊書萬言究大政，徑欲鍛石持補天。
                </div>
                
                <div class="paragraph">
                    自從諫言抉心膽，慷慨大論君之前。
                </div>
                
                <div class="paragraph">
                    采詩上誦關雎化，稽古下陳無逸篇。
                </div>
                
                <div class="paragraph">
                    材高於時衆所忌，讒機巧網相包纏。
                </div>
                
                <div class="paragraph">
                    如公之言遽見斥，嗟嗟吾道何其邅。
                </div>
                
                <div class="paragraph">
                    上思賈生久不見，一日開悟俄詔還。
                </div>
                
                <div class="paragraph">
                    歸來復踐諫諍列，正似猛矢加勁弦。
                </div>
                
                <div class="paragraph">
                    遂登天閣承顧問，凡日三接親邃延。
                </div>
                
                <div class="paragraph">
                    乃眷京畿作大尹，有美聞望如庭堅。
                </div>
                
                <div class="paragraph">
                    公言臣節矧可奪，寧方而折何能圓。
                </div>
                
                <div class="paragraph">
                    咄哉小人正用事，亦以茅茹相引牽。
                </div>
                
                <div class="paragraph">
                    大凡威福自人主，其下臣子敢得專。
                </div>
                
                <div class="paragraph">
                    設若園林養材木，腐枝朽枿須剝刓。
                </div>
                
                <div class="paragraph">
                    方今之患猶大腫，未得良藥何能痊。
                </div>
                
                <div class="paragraph">
                    大書斥言不忌諱，貫理若以珠貝穿。
                </div>
                
                <div class="paragraph">
                    天子爲之徹旒纊，樂以從諫如轉鏇。
                </div>
                
                <div class="paragraph">
                    退思謂言即施設，返逆衆耳遭訶訮。
                </div>
                
                <div class="paragraph">
                    黄鵠孤飛下太液，勢力不勝梟與鳶。
                </div>
                
                <div class="paragraph">
                    遭罹綱羅不得奮，擺翮垂翅江之壖。
                </div>
                
                <div class="paragraph">
                    身雖江湖豈云樂，與國憂戚常悁悁。
                </div>
                
                <div class="paragraph">
                    謂時久安慮必遠，往往達旦目不眩。
                </div>
                
                <div class="paragraph">
                    俄而烽警半夜至，黠羌豕哾窺西偏。
                </div>
                
                <div class="paragraph">
                    廟堂奇兵不施設，主帥肉食驕且孱。
                </div>
                
                <div class="paragraph">
                    王師之行屢挫衄，邊邑騷動何喧闐。
                </div>
                
                <div class="paragraph">
                    朝廷方議擇儒將，諍臣列奏飛封牋。
                </div>
                
                <div class="paragraph">
                    起公于西代天討，推轂以送操中權。
                </div>
                
                <div class="paragraph">
                    奉師尊行天子命，德望遠振威先零。
                </div>
                
                <div class="paragraph">
                    指揮風行紀律定，士卒增氣百十年。
                </div>
                
                <div class="paragraph">
                    先期長戈斷爾臂，隨以巨杵春其咽。
                </div>
                
                <div class="paragraph">
                    羣兇膽落禁不發，若卵壓以泰華巔。
                </div>
                
                <div class="paragraph">
                    諭以天意使安然，踧踖聞命敢不虔。
                </div>
                
                <div class="paragraph">
                    西人父子相得喜，咸愈大癘就粥饘。
                </div>
                
                <div class="paragraph">
                    帝曰於予薦太廟，拾得巨鼎容牲牷。
                </div>
                
                <div class="paragraph">
                    遂以公歸贊大政，思納治道於平平。
                </div>
                
                <div class="paragraph">
                    公言一物未云獲，惴惴若己推諸淵。
                </div>
                
                <div class="paragraph">
                    觀今正得仲舒策，夫欲善治須改絃。
                </div>
                
                <div class="paragraph">
                    公孫之才卒克用，救弊一變期朞年。
                </div>
                
                <div class="paragraph">
                    國僑首議立謗政，習俗未久非所便。
                </div>
                
                <div class="paragraph">
                    祁寒暑雨輔天令，嗟爾小人猶怨焉。
                </div>
                
                <div class="paragraph">
                    甚哉仁義豈迂闊，言未及吐讒人㘋。
                </div>
                
                <div class="paragraph">
                    邊氓方復思召虎，謂以王命來旬宣。
                </div>
                
                <div class="paragraph">
                    公揚天休布惠澤，一切苛政咸使蠲。
                </div>
                
                <div class="paragraph">
                    期民陶然釋重負，時雨驟作蘇枯薦。
                </div>
                
                <div class="paragraph">
                    被甲邊士衆千旅，又煦鳬藻相依沿。
                </div>
                
                <div class="paragraph">
                    狡兔竄縮飛鳥伏，良弓收勢藏諸鞬。
                </div>
                
                <div class="paragraph">
                    時將勞還亟大用，上書願得東南遷。
                </div>
                
                <div class="paragraph">
                    帝曰老臣重休息，方且畀汝南陽田。
                </div>
                
                <div class="paragraph">
                    南陽之民悅以化，焱若暖氣來窮燕。
                </div>
                
                <div class="paragraph">
                    隆冬寒嚴雪積苦，赤子乳負蒙裘氈。
                </div>
                
                <div class="paragraph">
                    上方南顧孰予濟，頼公往鎮蘇民編。
                </div>
                
                <div class="paragraph">
                    江東百城控越絕，齊俗輕剽窮奢妍。
                </div>
                
                <div class="paragraph">
                    三民勞力事故教，揖揖蟻蚋團腥膻。
                </div>
                
                <div class="paragraph">
                    望公子來日以治，坐使薄惡隨面悛。
                </div>
                
                <div class="paragraph">
                    雖然一方仰其賜，安得爲惠周幅員。
                </div>
                
                <div class="paragraph">
                    吾民倥侗豈有識，瞻望德業何拳拳。
                </div>
                
                <div class="paragraph">
                    凄然末學門下客，憶昨捨耕趨士聯。
                </div>
                
                <div class="paragraph">
                    飯蔬飲水亦云樂，勉望箕業猶桮捲。
                </div>
                
                <div class="paragraph">
                    于時鄱陽被公化，樂以教育爲民先。
                </div>
                
                <div class="paragraph">
                    公嗟吾儒實已落，勉勉欲以經義傳。
                </div>
                
                <div class="paragraph">
                    强扶駑駘決遠到，足力不騁煩笞鞭。
                </div>
                
                <div class="paragraph">
                    漸摩師教日已久，有類汙壤遭坯埏。
                </div>
                
                <div class="paragraph">
                    良工遇物以規矩，方圓大小隨陶甄。
                </div>
                
                <div class="paragraph">
                    鍛磨拂拭僅成器，未省所用何如旃。
                </div>
                
                <div class="paragraph">
                    逢時清明輒自喜，才卵而翼思翩翾。
                </div>
                
                <div class="paragraph">
                    幸歌嘉魚樂賢者，數罟不棄鱅與鰱。
                </div>
                
                <div class="paragraph">
                    區區一入太常選，誰顧尺蠖猶連蜷。
                </div>
                
                <div class="paragraph">
                    退思生成有本末，未能豈敢忘蹄筌。
                </div>
                
                <div class="paragraph">
                    公時提師出萬里，一伏門下無由緣。
                </div>
                
                <div class="paragraph">
                    皇皇寸祿及親養，乃以名字歸冬銓。
                </div>
                
                <div class="paragraph">
                    度量未免習爲吏，束縛日以官事煎。
                </div>
                
                <div class="paragraph">
                    方愚動與時事戾，進退坎埳誰與憐。
                </div>
                
                <div class="paragraph">
                    男兒三十志未就，却顧文字羞丹鉛。
                </div>
                
                <div class="paragraph">
                    營營孤飛失所託，恥與燕雀爭連翩。
                </div>
                
                <div class="paragraph">
                    願奮羽翰脫榛棘，日逐鳳鳥翔飛煙。
                </div>
                
                <div class="paragraph">
                    跋公之門已俯附，孑孑旆旞當風褰。
                </div>
                
                <div class="paragraph">
                    十年始得拜車下，若出穢藪遊飛僊。
                </div>
                
                <div class="paragraph">
                    公之聲名世軻愈，民望其賜猶蹇連。
                </div>
                
                <div class="paragraph">
                    況當景盛天子聖，將議明堂張九筵。
                </div>
                
                <div class="paragraph">
                    肯如大過棟已橈，方購梁木扶其顛。
                </div>
                
                <div class="paragraph">
                    定須籠材器所用，鳩斂天下無棄捐。
                </div>
                
                <div class="paragraph">
                    經營架構非一幹，願得身備栭與椽。
                </div>
                
                <div class="paragraph">
                    公歸輔成此基構，手斡元化隨天旋。
                </div>
                
                <div class="paragraph">
                    致君無爲坐以治，四氣成順豈有愆。
                </div>
                
                <div class="paragraph">
                    自然民物日陶遂，返我薄俗如羲顓。
                </div>
                
        </div>
    </div>
</body>

</html>