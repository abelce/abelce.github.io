<!DOCTYPE html>
<html>

<head>
    <title>
        寄謝三城太守韓子華舍人
    </title>
    <meta name="keywords" content="寄謝三城太守韓子華舍人 -- 邵雍">
    <meta name="description" content="寄謝三城太守韓子華舍人 -- 邵雍">
    <meta property="og:title" content="寄謝三城太守韓子華舍人">
    <meta property="og:url" content="https://vwood.xyz/poetry/d4a607f2-dd55-4114-8a9c-7968d9a48299.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄謝三城太守韓子華舍人
        </h2>
        <div class="author"><a href="/author/a8ae684e-b392-4037-ae26-f5040a75c15a.html" title="邵雍" target="_blank">
                邵雍
            </a> (宋)
        </div>
        <div class="paragraphs">
            
                <div class="paragraph">
                    洛陽自爲都，二千有餘年。
                </div>
                
                <div class="paragraph">
                    舉步圖籍中，開目今古間。
                </div>
                
                <div class="paragraph">
                    西北岌宮殿，東南傾山川。
                </div>
                
                <div class="paragraph">
                    照人伊洛清，迎門嵩少寒。
                </div>
                
                <div class="paragraph">
                    水竹最佳處，履道之南偏。
                </div>
                
                <div class="paragraph">
                    下有幽人室，一徑通柴關。
                </div>
                
                <div class="paragraph">
                    蓬蒿隠其居，藜藿品其飡。
                </div>
                
                <div class="paragraph">
                    上親下妻子，厚薄隨其緣。
                </div>
                
                <div class="paragraph">
                    人雖不堪憂，己亦不改安。
                </div>
                
                <div class="paragraph">
                    閱史悟興亡，探經得根源。
                </div>
                
                <div class="paragraph">
                    有客謂予曰，子獨不通權。
                </div>
                
                <div class="paragraph">
                    清朝能用才，聖主正求賢。
                </div>
                
                <div class="paragraph">
                    道德與仁義，不徒爲空言。
                </div>
                
                <div class="paragraph">
                    功業貴及時，何不求美官。
                </div>
                
                <div class="paragraph">
                    上食天子祿，下拯蒼生殘。
                </div>
                
                <div class="paragraph">
                    通衢張大第，負郭廣良田。
                </div>
                
                <div class="paragraph">
                    朱門爛金紫，青樓繁管絃。
                </div>
                
                <div class="paragraph">
                    外廐列肥駿，後庭羅纖妍。
                </div>
                
                <div class="paragraph">
                    入則坐虛堂，出則乘華軒。
                </div>
                
                <div class="paragraph">
                    冠劍何燁燁，氣體自舒閑。
                </div>
                
                <div class="paragraph">
                    高談天下事，廣坐生晴煙。
                </div>
                
                <div class="paragraph">
                    人莫敢仰視，屏息候其顔。
                </div>
                
                <div class="paragraph">
                    此所謂男子，志可得而觀。
                </div>
                
                <div class="paragraph">
                    又何必自苦，形容若枯鱣。
                </div>
                
                <div class="paragraph">
                    道古人行事，拾前世遺編。
                </div>
                
                <div class="paragraph">
                    而臨水一溝，而愛竹數竿。
                </div>
                
                <div class="paragraph">
                    此所謂匹夫，節何足而攀。
                </div>
                
                <div class="paragraph">
                    予敢對客曰，事有難其詮。
                </div>
                
                <div class="paragraph">
                    身非好敝縕，口非惡珍羶。
                </div>
                
                <div class="paragraph">
                    豈不知繫匏，而固辭執鞭。
                </div>
                
                <div class="paragraph">
                    蓋懼觀朵頤，敢忘賁丘園。
                </div>
                
                <div class="paragraph">
                    深極有層波，峻極有層巔。
                </div>
                
                <div class="paragraph">
                    履之若平地，此非人所艱。
                </div>
                
                <div class="paragraph">
                    貧賤人所苦，富貴人所遷。
                </div>
                
                <div class="paragraph">
                    處之若無事，此誠人所難。
                </div>
                
                <div class="paragraph">
                    進行己之道，退養己之全。
                </div>
                
                <div class="paragraph">
                    既未之易地，胡爲乎不堅。
                </div>
                
                <div class="paragraph">
                    敢謂客之說，曾無所取焉。
                </div>
                
                <div class="paragraph">
                    猗嗟乎玉兮，産之于荆山。
                </div>
                
                <div class="paragraph">
                    和氏雖云知，楚國未爲然。
                </div>
                
                <div class="paragraph">
                    污隆道屈伸，進退時後先。
                </div>
                
                <div class="paragraph">
                    苟不循此理，玉毀誰之愆。
                </div>
                
                <div class="paragraph">
                    道之未行兮，其命也在天。
                </div>
                
                <div class="paragraph">
                    近日遊三城，薄言尚盤桓。
                </div>
                
                <div class="paragraph">
                    當世之名卿，加等爲之延。
                </div>
                
                <div class="paragraph">
                    或清夜論道，或後池漾船。
                </div>
                
                <div class="paragraph">
                    數夕文酒會，有無涯之歡。
                </div>
                
                <div class="paragraph">
                    十月初寒外，萬葉清霜前。
                </div>
                
                <div class="paragraph">
                    歸來到環堵，竹窗睛醉眠。
                </div>
                
                <div class="paragraph">
                    仰謝君子知，代書成此篇。
                </div>
                
        </div>
    </div>
</body>

</html>