<!DOCTYPE html>
<html>

<head>
    <title>
        遊三峰
    </title>
    <meta name="keywords" content="遊三峰 -- 金履詳">
    <meta name="description" content="遊三峰 -- 金履詳">
    <meta property="og:title" content="遊三峰">
    <meta property="og:url" content="https://vwood.xyz/poetry/1c4d2566-4b53-4bc4-a205-9c159b6a04c1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遊三峰
        </h2>
        <div class="author"><a href="/author/737aca84-6306-4277-9f2d-aafad31a546b.html" title="金履詳" target="_blank">
                金履詳
            </a> (宋)
        </div>
        <div class="paragraphs">
            
                <div class="paragraph">
                    九月天氣清，高飈掃虚碧。
                </div>
                
                <div class="paragraph">
                    山色日嶙峋，山意亦寥閴。
                </div>
                
                <div class="paragraph">
                    有来二三友，勸我振雙屐。
                </div>
                
                <div class="paragraph">
                    問道始委蛇，陟巘轉深密。
                </div>
                
                <div class="paragraph">
                    犖确礙微徑，藤蔓絆行色。
                </div>
                
                <div class="paragraph">
                    岡阜出坡陀，重險更𡷾嵂。
                </div>
                
                <div class="paragraph">
                    絕壁詫天造，石笋疑人立。
                </div>
                
                <div class="paragraph">
                    上上復扳援，嵬嵬亦恂慄。
                </div>
                
                <div class="paragraph">
                    摩蘚追舊題，捫蘿着新蹠。
                </div>
                
                <div class="paragraph">
                    佝僂度﨑巖，盤薄踞危石。
                </div>
                
                <div class="paragraph">
                    誰鑿丹臼深，碧瓦孰摶埴。
                </div>
                
                <div class="paragraph">
                    云胡半空中，有此千載迹。
                </div>
                
                <div class="paragraph">
                    中峰函劍氣，幽洞飛靈液。
                </div>
                
                <div class="paragraph">
                    霏霏人間雨，往往此中出。
                </div>
                
                <div class="paragraph">
                    陰崖採芝人，東岡並遊客。
                </div>
                
                <div class="paragraph">
                    虚谷逺應聲，重崦近成隔。
                </div>
                
                <div class="paragraph">
                    而我獨油然，振衣来千尺。
                </div>
                
                <div class="paragraph">
                    川流一以眺，蒼莽浩無息。
                </div>
                
                <div class="paragraph">
                    長風拂巾袂，太清可嘘吸。
                </div>
                
                <div class="paragraph">
                    乃知艱險餘，始有高明極。
                </div>
                
                <div class="paragraph">
                    益知身轉高，冥然氣超逸。
                </div>
                
                <div class="paragraph">
                    登天信有基，昇仙豈無術。
                </div>
                
                <div class="paragraph">
                    何當躡飛煙，高舉振長翮。
                </div>
                
                <div class="paragraph">
                    倒景凌三光，逺觀天地窄。
                </div>
                
        </div>
    </div>
</body>

</html>