<!DOCTYPE html>
<html>

<head>
    <title>
        四川茶馬牛寶章修揚子墨池以書索題詠
    </title>
    <meta name="keywords" content="四川茶馬牛寶章修揚子墨池以書索題詠 -- 魏了翁">
    <meta name="description" content="四川茶馬牛寶章修揚子墨池以書索題詠 -- 魏了翁">
    <meta property="og:title" content="四川茶馬牛寶章修揚子墨池以書索題詠">
    <meta property="og:url" content="https://vwood.xyz/poetry/b0798961-f722-4820-ab09-4a5c2f39967b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            四川茶馬牛寶章修揚子墨池以書索題詠
        </h2>
        <div class="author"><a href="/author/8e2987ea-5941-41fd-b87b-46ebcba98a56.html" title="魏了翁" target="_blank">
                魏了翁
            </a> (宋)
        </div>
        <div class="paragraphs">
            
                <div class="paragraph">
                    子雲一去千餘載，惟有成都墨池在。
                </div>
                
                <div class="paragraph">
                    草玄此地是邪非，玄文今在人誰知。
                </div>
                
                <div class="paragraph">
                    雖逃劉歆醤瓿阸，鼠壤蛛窠蠹魚宅。
                </div>
                
                <div class="paragraph">
                    豈無學者工探求，不譏僣聖幾贅肬。
                </div>
                
                <div class="paragraph">
                    自從馬邵造玄域，晁氏譜之張氏翼。
                </div>
                
                <div class="paragraph">
                    亦云察矣人猶疑，試爲諸老申其辭。
                </div>
                
                <div class="paragraph">
                    易書廣大包天地，辭變象占都一致。
                </div>
                
                <div class="paragraph">
                    世儒造入各不同，有一于此均爲功。
                </div>
                
                <div class="paragraph">
                    况於易玄互相發，不同之同真善學。
                </div>
                
                <div class="paragraph">
                    曆家中首先黄鍾，雖以坤復爲初終。
                </div>
                
                <div class="paragraph">
                    紀日天正始牛宿，又以日星分左右。
                </div>
                
                <div class="paragraph">
                    起從冬至易玄均，玄意欲取臣承君。
                </div>
                
                <div class="paragraph">
                    易書八八而用七，玄文九九而存一。
                </div>
                
                <div class="paragraph">
                    易分六位中二五，臣志上通君下取。
                </div>
                
                <div class="paragraph">
                    玄以一五而爲中，君道君尊臣代終。
                </div>
                
                <div class="paragraph">
                    玄文主日易主歲，易書爲經玄爲緯。
                </div>
                
                <div class="paragraph">
                    謂玄於易地承天，就中邵子尤知玄。
                </div>
                
                <div class="paragraph">
                    或云玄準卦氣圖，是圖疑亦非聖書。
                </div>
                
                <div class="paragraph">
                    豈知中復與咸遇，乃是陰陽自然數。
                </div>
                
                <div class="paragraph">
                    或云玄倣太初歷，黄鍾之分八十一。
                </div>
                
                <div class="paragraph">
                    豈知虛三與虛九，其數雖同其法否。
                </div>
                
                <div class="paragraph">
                    或云玄象宗渾天，渾天方象包於圓。
                </div>
                
                <div class="paragraph">
                    豈知兼用蓋天說，蓋以輿地承純乾。
                </div>
                
                <div class="paragraph">
                    易雖無玄不爲闕，易更得玄滋有發。
                </div>
                
                <div class="paragraph">
                    且如河圖與洛書，發揮道數無遺餘。
                </div>
                
                <div class="paragraph">
                    後來支榦及聲律，運氣參同至太一。
                </div>
                
                <div class="paragraph">
                    與易並行人不譏，千岐萬轍同一歸。
                </div>
                
                <div class="paragraph">
                    况玄於易同而異，何獨於玄苦譏議。
                </div>
                
                <div class="paragraph">
                    子雲之師曰林閭，鶴山之下誰其徒。
                </div>
                
                <div class="paragraph">
                    自翻機杼作生活，律歷圖書無不合。
                </div>
                
                <div class="paragraph">
                    若非馬邵晁張倫，後世幾無揚子雲。
                </div>
                
                <div class="paragraph">
                    後世子雲今繼作，而此玄文終寂寞。
                </div>
                
                <div class="paragraph">
                    空餘繪象與棠陰，聊與文士供嘲吟。
                </div>
                
        </div>
    </div>
</body>

</html>