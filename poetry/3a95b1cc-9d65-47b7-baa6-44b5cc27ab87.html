<!DOCTYPE html>
<html>

<head>
    <title>
        仲弟借書持要不謹護有損爲之覆背葺還
    </title>
    <meta name="keywords" content="仲弟借書持要不謹護有損爲之覆背葺還 -- 趙孟堅">
    <meta name="description" content="仲弟借書持要不謹護有損爲之覆背葺還 -- 趙孟堅">
    <meta property="og:title" content="仲弟借書持要不謹護有損爲之覆背葺還">
    <meta property="og:url" content="https://vwood.xyz/poetry/3a95b1cc-9d65-47b7-baa6-44b5cc27ab87.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            仲弟借書持要不謹護有損爲之覆背葺還
        </h2>
        <div class="author"><a href="/author/7d6b23ab-399c-4a82-a341-1ff3092d758f.html" title="趙孟堅" target="_blank">
                趙孟堅
            </a> (宋)
        </div>
        <div class="paragraphs">
            
                <div class="paragraph">
                    昔聞勤讀者，三度絕韋編。
                </div>
                
                <div class="paragraph">
                    讀書書已破，書則在肺肝。
                </div>
                
                <div class="paragraph">
                    摘實咀其華，發揮事業間。
                </div>
                
                <div class="paragraph">
                    伊惟事精研，整束懸牙籤。
                </div>
                
                <div class="paragraph">
                    縹囊手未觸，慨是龍泉言。
                </div>
                
                <div class="paragraph">
                    虎子畜溪魚，汝懵未鑿顓。
                </div>
                
                <div class="paragraph">
                    胡策追元方，紛紛探簡編。
                </div>
                
                <div class="paragraph">
                    抱書手不龜，面壁縛枯禪。
                </div>
                
                <div class="paragraph">
                    靴化例隨水，竟負一瓻還。
                </div>
                
                <div class="paragraph">
                    季也怒生癭，我慚家訓顔。
                </div>
                
                <div class="paragraph">
                    願季無銜怒，鳳樓修則完。
                </div>
                
                <div class="paragraph">
                    嗟嗟仁義諫，束濕何由痊。
                </div>
                
                <div class="paragraph">
                    顛倒幸爾存，柿葉風掀掀。
                </div>
                
                <div class="paragraph">
                    糊老飽九炊，紙搗翼擬蟬。
                </div>
                
                <div class="paragraph">
                    翻翻事兼兩，滑膩好且堅。
                </div>
                
                <div class="paragraph">
                    手鑒具在茲，秋露無重妍。
                </div>
                
                <div class="paragraph">
                    舊書百回讀，訓佩坡老僊。
                </div>
                
                <div class="paragraph">
                    請季事斯語，慎勿高閣懸。
                </div>
                
                <div class="paragraph">
                    因憐數匱藏，徒疥小印存。
                </div>
                
                <div class="paragraph">
                    浮雲忽白衣，世事無不然。
                </div>
                
                <div class="paragraph">
                    眼底不自快，封閉何取焉。
                </div>
                
                <div class="paragraph">
                    所貴得之心，亦可忘蹄筌。
                </div>
                
                <div class="paragraph">
                    又憐囿大塊，華好竟飽鮮。
                </div>
                
                <div class="paragraph">
                    一飽羶聚蠅，曷與千古傳。
                </div>
                
                <div class="paragraph">
                    纖雲飛四散，皎月標中天。
                </div>
                
        </div>
    </div>
</body>

</html>