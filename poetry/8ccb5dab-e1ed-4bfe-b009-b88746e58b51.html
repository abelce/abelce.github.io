<!DOCTYPE html>
<html>

<head>
    <title>
        學古堂爲毛應叔題
    </title>
    <meta name="keywords" content="學古堂爲毛應叔題 -- 馮時行">
    <meta name="description" content="學古堂爲毛應叔題 -- 馮時行">
    <meta property="og:title" content="學古堂爲毛應叔題">
    <meta property="og:url" content="https://vwood.xyz/poetry/8ccb5dab-e1ed-4bfe-b009-b88746e58b51.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            學古堂爲毛應叔題
        </h2>
        <div class="author"><a href="/author/eba9e8c2-7e84-4199-8d84-9991a04d8475.html" title="馮時行" target="_blank">
                馮時行
            </a> (宋)
        </div>
        <div class="paragraphs">
            
                <div class="paragraph">
                    昔人性嗜古，服用皆古先。
                </div>
                
                <div class="paragraph">
                    有虞作漆器，弊碗歷世傳。
                </div>
                
                <div class="paragraph">
                    貨貲以得之，其費溢萬千。
                </div>
                
                <div class="paragraph">
                    孔席伯夷杖，乾沒乃復然。
                </div>
                
                <div class="paragraph">
                    家貧遂行乞，猶丐九府錢。
                </div>
                
                <div class="paragraph">
                    此語雖詼嘲，義理茲可研。
                </div>
                
                <div class="paragraph">
                    學古學其心，其用則蹄筌。
                </div>
                
                <div class="paragraph">
                    軒轅騎蒼龍，舜入九嶷巔。
                </div>
                
                <div class="paragraph">
                    古意已寥廓，如酒醨其元。
                </div>
                
                <div class="paragraph">
                    君生萬世下，劫火經幾燃。
                </div>
                
                <div class="paragraph">
                    作堂表佳目，意與開闢連。
                </div>
                
                <div class="paragraph">
                    譬如引猨臂，踶跂摸蒼天。
                </div>
                
                <div class="paragraph">
                    雖則如上說，膠談豈稱賢。
                </div>
                
                <div class="paragraph">
                    今人亦古人，面目等媸妍。
                </div>
                
                <div class="paragraph">
                    饑食寒而衣，天地靡變遷。
                </div>
                
                <div class="paragraph">
                    澆風揚末塵，胡爲莫洗濺。
                </div>
                
                <div class="paragraph">
                    忘機使神守，抱朴貴純全。
                </div>
                
                <div class="paragraph">
                    六籍燦日星，泓泓聖賢淵。
                </div>
                
                <div class="paragraph">
                    滑浄一几案，羲皇列吾前。
                </div>
                
                <div class="paragraph">
                    薰染庶可久，膏肓儻其痊。
                </div>
                
                <div class="paragraph">
                    聞君憙事者，有子鸞鳳騫。
                </div>
                
                <div class="paragraph">
                    作詩助鼓譟，吾徒俱勉旃。
                </div>
                
        </div>
    </div>
</body>

</html>