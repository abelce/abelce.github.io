<!DOCTYPE html>
<html>

<head>
    <title>
        寄彭州高三十五使君適虢州岑二十七長史參三十韻
    </title>
    <meta name="keywords" content="寄彭州高三十五使君適虢州岑二十七長史參三十韻 -- 杜甫">
    <meta name="description" content="寄彭州高三十五使君適虢州岑二十七長史參三十韻 -- 杜甫">
    <meta property="og:title" content="寄彭州高三十五使君適虢州岑二十七長史參三十韻">
    <meta property="og:url" content="https://vwood.xyz/poetry/6950b260-2bef-409c-91b1-952b2b958a82.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄彭州高三十五使君適虢州岑二十七長史參三十韻
        </h2>
        <div class="author"><a href="/author/b7e35035-790f-44c8-9bbd-a8a3cd378003.html" title="杜甫" target="_blank">
                杜甫
            </a> (唐)
        </div>
        <div class="paragraphs">
            
                <div class="paragraph">
                    故人何寂寞，今我獨淒涼。
                </div>
                
                <div class="paragraph">
                    老去才難盡，秋來興甚長。
                </div>
                
                <div class="paragraph">
                    物情尤可見，辭客未能忘。
                </div>
                
                <div class="paragraph">
                    海內知名士，雲端各異方。
                </div>
                
                <div class="paragraph">
                    高岑殊緩步，沈鮑得同行。
                </div>
                
                <div class="paragraph">
                    意愜關飛動，篇終接混茫。
                </div>
                
                <div class="paragraph">
                    舉天悲富駱，近代惜盧王。
                </div>
                
                <div class="paragraph">
                    似爾官仍貴，前賢命可傷。
                </div>
                
                <div class="paragraph">
                    諸侯非棄擲，半刺已翱翔。
                </div>
                
                <div class="paragraph">
                    詩好幾時見，書成無信將。
                </div>
                
                <div class="paragraph">
                    男兒行處是，客子鬬身強。
                </div>
                
                <div class="paragraph">
                    羈旅推賢聖，沈綿抵咎殃。
                </div>
                
                <div class="paragraph">
                    三年猶瘧疾，一鬼不銷亡。
                </div>
                
                <div class="paragraph">
                    隔日搜脂髓，增寒抱雪霜。
                </div>
                
                <div class="paragraph">
                    徒然潛隙地，有靦屢鮮妝。
                </div>
                
                <div class="paragraph">
                    何太龍鍾極，於今出處妨。
                </div>
                
                <div class="paragraph">
                    無錢居帝里，盡室在邊疆。
                </div>
                
                <div class="paragraph">
                    劉表雖遺恨，龐公至死藏。
                </div>
                
                <div class="paragraph">
                    心微傍魚鳥，肉瘦怯豺狼。
                </div>
                
                <div class="paragraph">
                    隴草蕭蕭白，洮雲片片黃。
                </div>
                
                <div class="paragraph">
                    彭門劒閣外，虢略鼎湖旁。
                </div>
                
                <div class="paragraph">
                    荆玉簪頭冷，巴箋染翰光。
                </div>
                
                <div class="paragraph">
                    烏麻蒸續曬，丹橘露應嘗。
                </div>
                
                <div class="paragraph">
                    豈異神仙宅，俱兼山水鄉。
                </div>
                
                <div class="paragraph">
                    竹齋燒藥竈，花嶼讀書牀。
                </div>
                
                <div class="paragraph">
                    更得清新否，遙知對屬忙。
                </div>
                
                <div class="paragraph">
                    舊宮寧改漢，淳俗本歸唐。
                </div>
                
                <div class="paragraph">
                    濟世宜公等，安貧亦士常。
                </div>
                
                <div class="paragraph">
                    蚩尤終戮辱，胡羯漫猖狂。
                </div>
                
                <div class="paragraph">
                    會待祅氛靜，論文暫裹糧。
                </div>
                
        </div>
    </div>
</body>

</html>