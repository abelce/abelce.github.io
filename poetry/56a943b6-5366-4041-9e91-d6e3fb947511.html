<!DOCTYPE html>
<html>

<head>
    <title>
        上運使工部
    </title>
    <meta name="keywords" content="上運使工部 -- 强至">
    <meta name="description" content="上運使工部 -- 强至">
    <meta property="og:title" content="上運使工部">
    <meta property="og:url" content="https://vwood.xyz/poetry/56a943b6-5366-4041-9e91-d6e3fb947511.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上運使工部
        </h2>
        <div class="author"><a href="/author/27e38a40-1338-4f20-9e71-1fe3e4fd3cc7.html" title="强至" target="_blank">
                强至
            </a> (宋)
        </div>
        <div class="paragraphs">
            
                <div class="paragraph">
                    天地慳英氣，人皆所得偏。
                </div>
                
                <div class="paragraph">
                    公乎何卓越，性乃獨純全。
                </div>
                
                <div class="paragraph">
                    精學窺神奧，遺經討聖淵。
                </div>
                
                <div class="paragraph">
                    辭宗師者衆，詩將敵無前。
                </div>
                
                <div class="paragraph">
                    風雅一篇出，邦都萬紙傳。
                </div>
                
                <div class="paragraph">
                    斯文知未墜，大筆救將顛。
                </div>
                
                <div class="paragraph">
                    早聽諸公論，仍推執事賢。
                </div>
                
                <div class="paragraph">
                    松筠貞節勁，金石亮誠堅。
                </div>
                
                <div class="paragraph">
                    嚮受嚴宸寄，嘗持外計權。
                </div>
                
                <div class="paragraph">
                    才良魚遇水，奸墨雀逢鸇。
                </div>
                
                <div class="paragraph">
                    黜陟司當爾，澄清古亦然。
                </div>
                
                <div class="paragraph">
                    裁譏成貝錦，亂曲惡朱絃。
                </div>
                
                <div class="paragraph">
                    未幾恩函改，俄聞使旆遷。
                </div>
                
                <div class="paragraph">
                    彭門勞鎮撫，漢詔許周旋。
                </div>
                
                <div class="paragraph">
                    鈴閣晝開卷，熊轓春行田。
                </div>
                
                <div class="paragraph">
                    坐棠稀訟牒，恭梓接鄉廛。
                </div>
                
                <div class="paragraph">
                    治狀頻稱最，褒章訝未甄。
                </div>
                
                <div class="paragraph">
                    淮州繁轉給，漕柄議登延。
                </div>
                
                <div class="paragraph">
                    旒扆知名舊，朝廷付命專。
                </div>
                
                <div class="paragraph">
                    溫書頒綠檢，要職復青氈。
                </div>
                
                <div class="paragraph">
                    歲赤膏腴地，河膠金穀船。
                </div>
                
                <div class="paragraph">
                    尚繄心計敏，能免國需愆。
                </div>
                
                <div class="paragraph">
                    既足中都食，兼充內帑錢。
                </div>
                
                <div class="paragraph">
                    輸將今底績，留滯矧經年。
                </div>
                
                <div class="paragraph">
                    不俟更書滿，行聆迅召宣。
                </div>
                
                <div class="paragraph">
                    帝猷歸潤色，天下佇陶埏。
                </div>
                
                <div class="paragraph">
                    賤士何爲者，孤蹤最瑣焉。
                </div>
                
                <div class="paragraph">
                    技疏謀鼫鼠，聲泯類寒蟬。
                </div>
                
                <div class="paragraph">
                    七載沾微命，三霜備冗員。
                </div>
                
                <div class="paragraph">
                    謹廉徒自信，朴訥復誰憐。
                </div>
                
                <div class="paragraph">
                    材散良工棄，筋駑善御捐。
                </div>
                
                <div class="paragraph">
                    泥塗寧避辱，溝壑尚憂填。
                </div>
                
                <div class="paragraph">
                    援手惟公易，爲容更孰先。
                </div>
                
                <div class="paragraph">
                    願由門下進，畢力效塵涓。
                </div>
                
        </div>
    </div>
</body>

</html>