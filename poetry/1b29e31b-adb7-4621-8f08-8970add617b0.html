<!DOCTYPE html>
<html>

<head>
    <title>
        古田女  其二
    </title>
    <meta name="keywords" content="古田女  其二 -- 陳普">
    <meta name="description" content="古田女  其二 -- 陳普">
    <meta property="og:title" content="古田女  其二">
    <meta property="og:url" content="https://vwood.xyz/poetry/1b29e31b-adb7-4621-8f08-8970add617b0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            古田女  其二
        </h2>
        <div class="author"><a href="/author/1f09f45a-7043-435c-af55-2096237a0047.html" title="陳普" target="_blank">
                陳普
            </a> (宋)
        </div>
        <div class="paragraphs">
            
                <div class="paragraph">
                    北人見颶風，掀簸嗟真差。
                </div>
                
                <div class="paragraph">
                    君子逢不若，白晝成黑夜。
                </div>
                
                <div class="paragraph">
                    日月同一天，寧復殊次舍。
                </div>
                
                <div class="paragraph">
                    禮義無華夷，悅心悉如蔗。
                </div>
                
                <div class="paragraph">
                    披沙欲出金，惡莠爲害稼。
                </div>
                
                <div class="paragraph">
                    朝歌與勝母，賢者同回駕。
                </div>
                
                <div class="paragraph">
                    中爲去偏倚，庸但無怪訝。
                </div>
                
                <div class="paragraph">
                    安敢亢亢方，却無伈伈下。
                </div>
                
                <div class="paragraph">
                    禮不慮咈違，義不卹怒駡。
                </div>
                
                <div class="paragraph">
                    恭惟秦漢前，禮樂止河華。
                </div>
                
                <div class="paragraph">
                    七閩底處所，目不覩韶夏。
                </div>
                
                <div class="paragraph">
                    食才美馬甲，衣僅知壓柘。
                </div>
                
                <div class="paragraph">
                    應無雁幣聘，寧識棗脩嫁。
                </div>
                
                <div class="paragraph">
                    歷漢晉至唐，談口無可藉。
                </div>
                
                <div class="paragraph">
                    令孜與思勖，畏作貂璫霸。
                </div>
                
                <div class="paragraph">
                    第從常衮來，始識不逆詐。
                </div>
                
                <div class="paragraph">
                    珠玉滿面前，猶或迷光價。
                </div>
                
                <div class="paragraph">
                    一二百年來，驊騮漸知跨。
                </div>
                
                <div class="paragraph">
                    述古與介夫，各有詩書暇。
                </div>
                
                <div class="paragraph">
                    晦翁黄勉齋，遂以教天下。
                </div>
                
                <div class="paragraph">
                    昔時蠻隸國，今作齊魯化。
                </div>
                
                <div class="paragraph">
                    沂風藹莫春，絃誦殷長夏。
                </div>
                
                <div class="paragraph">
                    蹡蹡多規行，穆穆親衡迓。
                </div>
                
                <div class="paragraph">
                    方知地無偏，又喜才不借。
                </div>
                
                <div class="paragraph">
                    獨餘男女俗，缺漏留微罅。
                </div>
                
                <div class="paragraph">
                    未能秣駒漢，頗礙雪馿灞。
                </div>
                
                <div class="paragraph">
                    有心即知禮，有口皆思炙。
                </div>
                
                <div class="paragraph">
                    男女既冠笄，屋宇仍臺榭。
                </div>
                
                <div class="paragraph">
                    朝夕曉凊溫，春秋能社蜡。
                </div>
                
                <div class="paragraph">
                    溱洧秉蕳遊，此日何可假。
                </div>
                
                <div class="paragraph">
                    禮自標枝來，心無傾蓋乍。
                </div>
                
                <div class="paragraph">
                    風流與衣冠，猶當軼王謝。
                </div>
                
                <div class="paragraph">
                    田漁非女事，詩以告里社。
                </div>
                
        </div>
    </div>
</body>

</html>