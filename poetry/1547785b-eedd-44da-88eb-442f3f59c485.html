<!DOCTYPE html>
<html>

<head>
    <title>
        炕寢三十韻
    </title>
    <meta name="keywords" content="炕寢三十韻 -- 朱弁">
    <meta name="description" content="炕寢三十韻 -- 朱弁">
    <meta property="og:title" content="炕寢三十韻">
    <meta property="og:url" content="https://vwood.xyz/poetry/1547785b-eedd-44da-88eb-442f3f59c485.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            炕寢三十韻
        </h2>
        <div class="author"><a href="/author/749ed27f-b7d4-4d3b-8620-596c3299b21c.html" title="朱弁" target="_blank">
                朱弁
            </a> (宋)
        </div>
        <div class="paragraphs">
            
                <div class="paragraph">
                    風土南北殊，習尚非一躅。
                </div>
                
                <div class="paragraph">
                    出疆雖仗節，入國蹔同俗。
                </div>
                
                <div class="paragraph">
                    淹留歲再残，朔雪滿崖谷。
                </div>
                
                <div class="paragraph">
                    禦冬貂裘弊，一炕且跧伏。
                </div>
                
                <div class="paragraph">
                    西山石爲薪，黝色驚射目。
                </div>
                
                <div class="paragraph">
                    方熾絕可邇，將盡還自續。
                </div>
                
                <div class="paragraph">
                    飛飛湧玄雲，焰焰積紅玉。
                </div>
                
                <div class="paragraph">
                    稍疑雷出地，又似風薄木。
                </div>
                
                <div class="paragraph">
                    誰容鼠棲冰，信是龍銜燭。
                </div>
                
                <div class="paragraph">
                    陽曦助喘息，未害揺空腹。
                </div>
                
                <div class="paragraph">
                    惠氣生袴襦，仍工展拳足。
                </div>
                
                <div class="paragraph">
                    豈惟脫膚鱗，兼復平體粟。
                </div>
                
                <div class="paragraph">
                    負暄那用詫，執熱定思沃。
                </div>
                
                <div class="paragraph">
                    收功在歲寒，較德比時燠。
                </div>
                
                <div class="paragraph">
                    雖餘炙手熖，寧有爛額酷。
                </div>
                
                <div class="paragraph">
                    矧當凝泫辰，炎帝獨回轂。
                </div>
                
                <div class="paragraph">
                    玄冥真退聽，祝融端可録。
                </div>
                
                <div class="paragraph">
                    嗟予亦何者，萬里歌黄鵠。
                </div>
                
                <div class="paragraph">
                    偃仰對窻扉，妍煖謝衾褥。
                </div>
                
                <div class="paragraph">
                    壯懷羞竈媚，晚悟笑突曲。
                </div>
                
                <div class="paragraph">
                    因思墮指人，暴露苦皸瘃。
                </div>
                
                <div class="paragraph">
                    頻年未解甲，蹈此鋒刃毒。
                </div>
                
                <div class="paragraph">
                    遥知革輅中，旰食安豆粥。
                </div>
                
                <div class="paragraph">
                    陪臣將命來，意懇誠亦篤。
                </div>
                
                <div class="paragraph">
                    有奇不能吐，何術止南牧。
                </div>
                
                <div class="paragraph">
                    君心想更切，臣罪何由贖。
                </div>
                
                <div class="paragraph">
                    此身雖自温，此志轉煩促。
                </div>
                
                <div class="paragraph">
                    論武貴止戈，天必從人欲。
                </div>
                
                <div class="paragraph">
                    安得四海春，永作蒼生福。
                </div>
                
                <div class="paragraph">
                    聊擬少陵翁，秋風賦茅屋。
                </div>
                
        </div>
    </div>
</body>

</html>