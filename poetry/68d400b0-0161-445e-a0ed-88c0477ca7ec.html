<!DOCTYPE html>
<html>

<head>
    <title>
        題徐仲彬達觀亭
    </title>
    <meta name="keywords" content="題徐仲彬達觀亭 -- 方回">
    <meta name="description" content="題徐仲彬達觀亭 -- 方回">
    <meta property="og:title" content="題徐仲彬達觀亭">
    <meta property="og:url" content="https://vwood.xyz/poetry/68d400b0-0161-445e-a0ed-88c0477ca7ec.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題徐仲彬達觀亭
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    乾涵坤毓萬彙夥，獨得爲人頼鈞播。
                </div>
                
                <div class="paragraph">
                    八尺身爲天地贅，一寸心將天地裹。
                </div>
                
                <div class="paragraph">
                    道眼自應非肉眼，以心觀物無不可。
                </div>
                
                <div class="paragraph">
                    靈臺光潔日月懸，肯使一絲掛塵堁。
                </div>
                
                <div class="paragraph">
                    老壽龜鶴夭蠛蠓，博大鵬鯤小蜾蠃。
                </div>
                
                <div class="paragraph">
                    王侯雲霄縱翱翔，奴隸泥塗淹坎軻。
                </div>
                
                <div class="paragraph">
                    雷霆起蟄春生兒，霜露斂華秋結果。
                </div>
                
                <div class="paragraph">
                    防風九畝霸十圍，痿痹支離蹣跚跛。
                </div>
                
                <div class="paragraph">
                    二五之精形相禪，彼胡魁梧此么麽。
                </div>
                
                <div class="paragraph">
                    天所賦予各有命，女子豈羨弧矢左。
                </div>
                
                <div class="paragraph">
                    螻蟻君臣雁弟兄，道理大處無細瑣。
                </div>
                
                <div class="paragraph">
                    洪纖各遂逍遥遊，續鳬之頸爾其叵。
                </div>
                
                <div class="paragraph">
                    徐侯讀書得玉匙，聖人門戶啟關鎖。
                </div>
                
                <div class="paragraph">
                    用賓屢揚北上鞭，大隠薦鼓南遊柁。
                </div>
                
                <div class="paragraph">
                    築室金陵割鍾山，臨川僻學百義墮。
                </div>
                
                <div class="paragraph">
                    千古子在川上心，想見解衣盤礴臝。
                </div>
                
                <div class="paragraph">
                    梧桐楊柳竹陰間，菱荷疊重花婀娜。
                </div>
                
                <div class="paragraph">
                    弄丸一卷經世書，內篇外篇夜燈火。
                </div>
                
                <div class="paragraph">
                    靜寂動感來無窮，昭布森列俱帖妥。
                </div>
                
                <div class="paragraph">
                    通達居然今賈傅，豈容棲遲老江沱。
                </div>
                
                <div class="paragraph">
                    乘流止坎大厥觀，進退久速不預揣。
                </div>
                
                <div class="paragraph">
                    熏天富貴臘毒味，涎詎肯流頤敢朵。
                </div>
                
                <div class="paragraph">
                    窗前草青鹿共眠，檻外沙白鷗同坐。
                </div>
                
                <div class="paragraph">
                    忘機得意茅三間，焉用陶朱西施舸。
                </div>
                
                <div class="paragraph">
                    况又義方延碩師，乃父析薪子克荷。
                </div>
                
                <div class="paragraph">
                    此詩擿抉宇宙秘，察君襟抱吾亦頗。
                </div>
                
                <div class="paragraph">
                    世間俗物未必識，我知魚樂子非我。
                </div>
                
        </div>
    </div>
</body>

</html>