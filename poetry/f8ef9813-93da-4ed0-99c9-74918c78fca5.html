<!DOCTYPE html>
<html>

<head>
    <title>
        次韻答黄介夫七十韻
    </title>
    <meta name="keywords" content="次韻答黄介夫七十韻 -- 梅堯臣">
    <meta name="description" content="次韻答黄介夫七十韻 -- 梅堯臣">
    <meta property="og:title" content="次韻答黄介夫七十韻">
    <meta property="og:url" content="https://vwood.xyz/poetry/f8ef9813-93da-4ed0-99c9-74918c78fca5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻答黄介夫七十韻
        </h2>
        <div class="author"><a href="/author/902aa972-4bdb-46ae-8e54-957dde81207c.html" title="梅堯臣" target="_blank">
                梅堯臣
            </a> (宋)
        </div>
        <div class="paragraphs">
            
                <div class="paragraph">
                    春風不擇草，萬卉皆發萌。
                </div>
                
                <div class="paragraph">
                    盛夏一長養，秋實俱與成。
                </div>
                
                <div class="paragraph">
                    舂粒以蒸炊，刈枯以煎烹。
                </div>
                
                <div class="paragraph">
                    工師調五音，不問咸與韺。
                </div>
                
                <div class="paragraph">
                    自取衆律和，黍谷動華英。
                </div>
                
                <div class="paragraph">
                    可以薦祖廟，可以陳帝庭。
                </div>
                
                <div class="paragraph">
                    良將統萬卒，所向若驚霆。
                </div>
                
                <div class="paragraph">
                    戰鬭衆益勇，號令夜益明。
                </div>
                
                <div class="paragraph">
                    破敵必拉朽，不見堅陣橫。
                </div>
                
                <div class="paragraph">
                    我觀欲物際，亦在農力興。
                </div>
                
                <div class="paragraph">
                    我觀合奏時，亦在考擊并。
                </div>
                
                <div class="paragraph">
                    我觀成功日，亦在間得情。
                </div>
                
                <div class="paragraph">
                    草木有美惡，造化無喜憎。
                </div>
                
                <div class="paragraph">
                    五聲有高下，一致不可評。
                </div>
                
                <div class="paragraph">
                    三軍用貔虎，不較蚊睫螟。
                </div>
                
                <div class="paragraph">
                    大君設時網，廣海無漏鯨。
                </div>
                
                <div class="paragraph">
                    磊落黄夫子，爲學不自輕。
                </div>
                
                <div class="paragraph">
                    四十登賢科，良賈售百朋。
                </div>
                
                <div class="paragraph">
                    得志豈計晚，成名等衆熒。
                </div>
                
                <div class="paragraph">
                    舊交半存沒，新知慕徒傾。
                </div>
                
                <div class="paragraph">
                    老鶴晴一唳，隨風無近聲。
                </div>
                
                <div class="paragraph">
                    好論古今詩，品藻笑鍾嶸。
                </div>
                
                <div class="paragraph">
                    欲掃李杜壇，未審誰主盟。
                </div>
                
                <div class="paragraph">
                    我衰百事倦，白首聊窮經。
                </div>
                
                <div class="paragraph">
                    兩目生昏花，猶勝張籍盲。
                </div>
                
                <div class="paragraph">
                    讀書愛日永，秉扇自驅蠅。
                </div>
                
                <div class="paragraph">
                    但惡亂我思，非與小物勍。
                </div>
                
                <div class="paragraph">
                    清飈颯然來，喜得如弟兄。
                </div>
                
                <div class="paragraph">
                    散帙空堂上，垂冠髮星星。
                </div>
                
                <div class="paragraph">
                    載誦堯舜篇，幸今時太平。
                </div>
                
                <div class="paragraph">
                    不學遁世士，投竿泛東溟。
                </div>
                
                <div class="paragraph">
                    不襲貪生人，煉氣噏日精。
                </div>
                
                <div class="paragraph">
                    不羨富貴翁，歌吹滿重城。
                </div>
                
                <div class="paragraph">
                    獨守螢火光，莫擥蟾蜍晶。
                </div>
                
                <div class="paragraph">
                    人生轉頭間，未免一銘旌。
                </div>
                
                <div class="paragraph">
                    區區逐甘鮮，鼎鼎夸佩纓。
                </div>
                
                <div class="paragraph">
                    安知西山餓，熟識綿上耕。
                </div>
                
                <div class="paragraph">
                    彼勿歎鳳衰，此正歌鴻冥。
                </div>
                
                <div class="paragraph">
                    分合沒窮巷，迹澀蹈高閎。
                </div>
                
                <div class="paragraph">
                    妻子易爲飽，粟帛不足營。
                </div>
                
                <div class="paragraph">
                    豈乏一器飯，豈乏一杯羹。
                </div>
                
                <div class="paragraph">
                    肯爲濁河濁，願作清濟清。
                </div>
                
                <div class="paragraph">
                    韓愈嘗有言，百物皆能鳴。
                </div>
                
                <div class="paragraph">
                    特稱孟東野，貧篋文字盈。
                </div>
                
                <div class="paragraph">
                    到死只凍餒，何異埋秦阬。
                </div>
                
                <div class="paragraph">
                    今我已過甚，日醉希步兵。
                </div>
                
                <div class="paragraph">
                    神仙多羽翼，一一飛蓬瀛。
                </div>
                
                <div class="paragraph">
                    乃知無道氣，難可强留形。
                </div>
                
                <div class="paragraph">
                    鄙性實樸鈍，曾非傲公卿。
                </div>
                
                <div class="paragraph">
                    昔隨衆一往，或值謗議騰。
                </div>
                
                <div class="paragraph">
                    曰我非親舊，曰我非門生。
                </div>
                
                <div class="paragraph">
                    又固非賢豪，安得知爾名。
                </div>
                
                <div class="paragraph">
                    是時聞此言，舌直目且瞠。
                </div>
                
                <div class="paragraph">
                    俄然我有答，賢相持權衡。
                </div>
                
                <div class="paragraph">
                    喜士同周公，其德莫與京。
                </div>
                
                <div class="paragraph">
                    我去豈不送，我往豈不迎。
                </div>
                
                <div class="paragraph">
                    自爲筋力寡，路遠艱於行。
                </div>
                
                <div class="paragraph">
                    未若歸教子，遺金徒滿籝。
                </div>
                
                <div class="paragraph">
                    歲月苦易得，顔貌日可驚。
                </div>
                
                <div class="paragraph">
                    身雖厭役役，心亦遠硜硜。
                </div>
                
                <div class="paragraph">
                    歸思吳洲橘，夢憶楚江萍。
                </div>
                
                <div class="paragraph">
                    試看兩圍碁，白黑何所爭。
                </div>
                
                <div class="paragraph">
                    朝脫泥塗困，暮失雲衢亨。
                </div>
                
                <div class="paragraph">
                    物理既難常，達生重飛觥。
                </div>
                
                <div class="paragraph">
                    曾以文豹章，遠喻子懷能。
                </div>
                
                <div class="paragraph">
                    曩者忤貴勢，悔說烏鳥靈。
                </div>
                
                <div class="paragraph">
                    烏靈反見怒，終恨屈此誠。
                </div>
                
                <div class="paragraph">
                    當時語頗錯，盍呼爲大鵬。
                </div>
                
                <div class="paragraph">
                    於茲儻遇之，應解頸頰赬。
                </div>
                
                <div class="paragraph">
                    韻盡意未盡，且用此報瓊。
                </div>
                
        </div>
    </div>
</body>

</html>