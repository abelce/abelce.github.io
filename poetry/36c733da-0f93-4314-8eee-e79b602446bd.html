<!DOCTYPE html>
<html>

<head>
    <title>
        招約之職方并示正甫書記
    </title>
    <meta name="keywords" content="招約之職方并示正甫書記 -- 王安石">
    <meta name="description" content="招約之職方并示正甫書記 -- 王安石">
    <meta property="og:title" content="招約之職方并示正甫書記">
    <meta property="og:url" content="https://vwood.xyz/poetry/36c733da-0f93-4314-8eee-e79b602446bd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            招約之職方并示正甫書記
        </h2>
        <div class="author"><a href="/author/ac66266a-fbbe-49d4-ae4a-cee74e2b54d0.html" title="王安石" target="_blank">
                王安石
            </a> (宋)
        </div>
        <div class="paragraphs">
            
                <div class="paragraph">
                    往時江總宅，近在青溪曲。
                </div>
                
                <div class="paragraph">
                    井滅非故桐，臺傾尚餘竹。
                </div>
                
                <div class="paragraph">
                    池塘三四月，菱蔓芙蕖馥。
                </div>
                
                <div class="paragraph">
                    蒲柳亦競時，冥冥一川綠。
                </div>
                
                <div class="paragraph">
                    方坻最所愛，意謂可穿築。
                </div>
                
                <div class="paragraph">
                    欲往無舟梁，長年寄心目。
                </div>
                
                <div class="paragraph">
                    故人晚得此，心事付草木。
                </div>
                
                <div class="paragraph">
                    消摇檐宇新，攬結蹊隧熟。
                </div>
                
                <div class="paragraph">
                    更能適我願，中水開茆屋。
                </div>
                
                <div class="paragraph">
                    鬼營誅荒梗，人境掃喧黷。
                </div>
                
                <div class="paragraph">
                    濠魚浄留連，海鳥暖追逐。
                </div>
                
                <div class="paragraph">
                    豈無方外客，於此停高躅。
                </div>
                
                <div class="paragraph">
                    憶初桑落時，要我豈非夙。
                </div>
                
                <div class="paragraph">
                    蠶眠忽欲老，一個未言速。
                </div>
                
                <div class="paragraph">
                    當緣東門水，尚澀南浦舳。
                </div>
                
                <div class="paragraph">
                    吾廬雖隠翳，賞眺還自足。
                </div>
                
                <div class="paragraph">
                    橫陂受後澗，直塹輸前瀆。
                </div>
                
                <div class="paragraph">
                    跳鱗出重錦，舞羽墮軟玉。
                </div>
                
                <div class="paragraph">
                    碧筩遞舒卷，紫角聯出縮。
                </div>
                
                <div class="paragraph">
                    千枝孫嶧陽，萬本毋淇澳。
                </div>
                
                <div class="paragraph">
                    滿門陶令株，彌岸韓侯蔌。
                </div>
                
                <div class="paragraph">
                    尚復有野物，與公新聽矚。
                </div>
                
                <div class="paragraph">
                    金鈿擁蕪菁，翠被敷苜蓿。
                </div>
                
                <div class="paragraph">
                    蝦蟆能作技，科斗似可讀。
                </div>
                
                <div class="paragraph">
                    欞軒俯北渚，花氣時度谷。
                </div>
                
                <div class="paragraph">
                    耘耡聊效顰，締搆行可續。
                </div>
                
                <div class="paragraph">
                    荒乘儻不倦，一晝敢辭卜。
                </div>
                
                <div class="paragraph">
                    雖無北海酒，乃有平津肉。
                </div>
                
                <div class="paragraph">
                    翛翛仙李枝，城市久煩促。
                </div>
                
                <div class="paragraph">
                    寄聲與俱來，蔭我臺上穀。
                </div>
                
        </div>
    </div>
</body>

</html>