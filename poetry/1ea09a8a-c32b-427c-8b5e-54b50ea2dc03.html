<!DOCTYPE html>
<html>

<head>
    <title>
        李肱所遺畫松詩書兩紙得四十韻
    </title>
    <meta name="keywords" content="李肱所遺畫松詩書兩紙得四十韻 -- 李商隱">
    <meta name="description" content="李肱所遺畫松詩書兩紙得四十韻 -- 李商隱">
    <meta property="og:title" content="李肱所遺畫松詩書兩紙得四十韻">
    <meta property="og:url" content="https://vwood.xyz/poetry/1ea09a8a-c32b-427c-8b5e-54b50ea2dc03.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            李肱所遺畫松詩書兩紙得四十韻
        </h2>
        <div class="author"><a href="/author/bd7946b0-c804-4bd3-9e5f-662889d24617.html" title="李商隱" target="_blank">
                李商隱
            </a> (唐)
        </div>
        <div class="paragraphs">
            
                <div class="paragraph">
                    萬草已涼露，開圖披古松。
                </div>
                
                <div class="paragraph">
                    青山徧滄海，此樹生何峰。
                </div>
                
                <div class="paragraph">
                    孤根邈無倚，直立撐鴻濛。
                </div>
                
                <div class="paragraph">
                    端如君子身，挺若壯士胸。
                </div>
                
                <div class="paragraph">
                    樛枝勢夭矯，忽欲蟠拏空。
                </div>
                
                <div class="paragraph">
                    又如驚螭走，默與奔雲逢。
                </div>
                
                <div class="paragraph">
                    孫枝擢細葉，旖旎狐裘茸。
                </div>
                
                <div class="paragraph">
                    鄒颠蓐髪軟，麗姬眉黛濃。
                </div>
                
                <div class="paragraph">
                    視久眩目睛，倏忽變輝容。
                </div>
                
                <div class="paragraph">
                    竦削正稠直，婀娜旋敷峰。
                </div>
                
                <div class="paragraph">
                    又如洞房冷，翠被張穹籠。
                </div>
                
                <div class="paragraph">
                    亦若暨羅女，平旦妝顏容。
                </div>
                
                <div class="paragraph">
                    細疑襲氣母，猛若爭神功。
                </div>
                
                <div class="paragraph">
                    燕雀固寂寂，霧露常衝衝。
                </div>
                
                <div class="paragraph">
                    香蘭媿傷暮，碧竹慚空中。
                </div>
                
                <div class="paragraph">
                    可集呈瑞鳳，堪藏行雨龍。
                </div>
                
                <div class="paragraph">
                    淮山桂偃蹇，蜀郡桑重童。
                </div>
                
                <div class="paragraph">
                    枝條亮眇脆，靈氣何由同。
                </div>
                
                <div class="paragraph">
                    昔聞咸陽帝，近說稽山儂。
                </div>
                
                <div class="paragraph">
                    或著仙人號，或以大夫封。
                </div>
                
                <div class="paragraph">
                    終南與清都，煙雨遙相通。
                </div>
                
                <div class="paragraph">
                    安知夜夜意，不起西南風。
                </div>
                
                <div class="paragraph">
                    美人昔清興，重之猶月鐘。
                </div>
                
                <div class="paragraph">
                    寶笥十八九，香緹千萬重。
                </div>
                
                <div class="paragraph">
                    一旦鬼瞰室，稠疊張羉罿。
                </div>
                
                <div class="paragraph">
                    赤羽中要害，是非皆怱怱。
                </div>
                
                <div class="paragraph">
                    生如碧海月，死踐霜郊蓬。
                </div>
                
                <div class="paragraph">
                    平生握中玩，散失隨奴童。
                </div>
                
                <div class="paragraph">
                    我聞照妖鏡，及與神劒鋒。
                </div>
                
                <div class="paragraph">
                    寓身會有地，不爲凡物蒙。
                </div>
                
                <div class="paragraph">
                    伊人秉蕬圖，顧眄擇所從。
                </div>
                
                <div class="paragraph">
                    而我何爲者，開顏捧靈蹤。
                </div>
                
                <div class="paragraph">
                    報以漆鳴琴，懸之真珠櫳。
                </div>
                
                <div class="paragraph">
                    是時方暑夏，座內若嚴冬。
                </div>
                
                <div class="paragraph">
                    憶昔謝四騎，學仙玉陽東。
                </div>
                
                <div class="paragraph">
                    千株盡若此，路入瓊瑤宮。
                </div>
                
                <div class="paragraph">
                    口詠玄雲歌，手把金芙蓉。
                </div>
                
                <div class="paragraph">
                    濃藹深霓袖，色映琅玕中。
                </div>
                
                <div class="paragraph">
                    悲哉墮世網，去之若遺弓。
                </div>
                
                <div class="paragraph">
                    形魄天壇上，海日高曈曈。
                </div>
                
                <div class="paragraph">
                    終騎紫鸞歸，持寄扶桑翁。
                </div>
                
        </div>
    </div>
</body>

</html>