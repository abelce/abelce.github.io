<!DOCTYPE html>
<html>

<head>
    <title>
        雪中同趙倉從之泛舟餞錢憲文季酒中劇談漢事臨別文季索詩賦四十韻以寄
    </title>
    <meta name="keywords" content="雪中同趙倉從之泛舟餞錢憲文季酒中劇談漢事臨別文季索詩賦四十韻以寄 -- 曹彥約">
    <meta name="description" content="雪中同趙倉從之泛舟餞錢憲文季酒中劇談漢事臨別文季索詩賦四十韻以寄 -- 曹彥約">
    <meta property="og:title" content="雪中同趙倉從之泛舟餞錢憲文季酒中劇談漢事臨別文季索詩賦四十韻以寄">
    <meta property="og:url" content="https://vwood.xyz/poetry/4ababf47-742c-47f5-82a6-d027b49d611b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            雪中同趙倉從之泛舟餞錢憲文季酒中劇談漢事臨別文季索詩賦四十韻以寄
        </h2>
        <div class="author"><a href="/author/a3deb1e9-3c05-442f-8348-fc718e863eb0.html" title="曹彥約" target="_blank">
                曹彥約
            </a> (宋)
        </div>
        <div class="paragraphs">
            
                <div class="paragraph">
                    冬序玄以冥，閉塞乃其職。
                </div>
                
                <div class="paragraph">
                    巧作六花飛，與天爲粉澤。
                </div>
                
                <div class="paragraph">
                    初舞若狂然，既定稍真積。
                </div>
                
                <div class="paragraph">
                    坐令宇宙間，萬象變顔色。
                </div>
                
                <div class="paragraph">
                    霜肅特加厚，月皎更留迹。
                </div>
                
                <div class="paragraph">
                    晚節答造化，有此足清白。
                </div>
                
                <div class="paragraph">
                    今日此何日，雙艣鳴大舶。
                </div>
                
                <div class="paragraph">
                    清溪照紅粧，醴酒障行客。
                </div>
                
                <div class="paragraph">
                    莫言山水興，蕭散竟何益。
                </div>
                
                <div class="paragraph">
                    莫作兒女戀，黯然空戚戚。
                </div>
                
                <div class="paragraph">
                    有詔起聞人，意遠理可即。
                </div>
                
                <div class="paragraph">
                    王所切經綸，言路倚忠直。
                </div>
                
                <div class="paragraph">
                    鋤梃弄湘南，鐵甲泠河北。
                </div>
                
                <div class="paragraph">
                    倉廩竭江外，蒙袂窘朝糴。
                </div>
                
                <div class="paragraph">
                    隠憂關念慮，閒暇已偪仄。
                </div>
                
                <div class="paragraph">
                    忽作一尺圍，此事費紬繹。
                </div>
                
                <div class="paragraph">
                    先生持論高，踐履我所識。
                </div>
                
                <div class="paragraph">
                    酒酣技已癢，漢事多發擿。
                </div>
                
                <div class="paragraph">
                    仲舒智似愚，紓緩却端的。
                </div>
                
                <div class="paragraph">
                    公孫巧乃拙，迎合屢傾側。
                </div>
                
                <div class="paragraph">
                    縞衣紛陸離，見睍立消釋。
                </div>
                
                <div class="paragraph">
                    惟有真實在，拍拍滿胸臆。
                </div>
                
                <div class="paragraph">
                    雄辯醉得醒，溫言寒褪力。
                </div>
                
                <div class="paragraph">
                    誰知百丈外，霏屑散珠璧。
                </div>
                
                <div class="paragraph">
                    須臾鼎分袂，眷戀語離席。
                </div>
                
                <div class="paragraph">
                    篙師與徒御，酥酪在肘腋。
                </div>
                
                <div class="paragraph">
                    此行朝雪宮，憂樂任指摘。
                </div>
                
                <div class="paragraph">
                    表沴戒袤丈，呈瑞佇盈尺。
                </div>
                
                <div class="paragraph">
                    勿棹子猷船，忽穿東郭屐。
                </div>
                
                <div class="paragraph">
                    高卧更何爲，精神見肝膈。
                </div>
                
                <div class="paragraph">
                    歸來情緒惡，膠舟隠沙礫。
                </div>
                
                <div class="paragraph">
                    輾轉意悠哉，隠几不能息。
                </div>
                
                <div class="paragraph">
                    明年兆多黍，今年滋宿麥。
                </div>
                
                <div class="paragraph">
                    我居官得祿，我去家可食。
                </div>
                
                <div class="paragraph">
                    俯仰足歡顔，廣厦庇仁宅。
                </div>
                
                <div class="paragraph">
                    想見燮調人，讜議進君德。
                </div>
                
                <div class="paragraph">
                    先生訓故考，微小發幽賾。
                </div>
                
                <div class="paragraph">
                    七篇粗可意，餘子無爲役。
                </div>
                
                <div class="paragraph">
                    持此力行之，願以間讒慝。
                </div>
                
                <div class="paragraph">
                    盛哉孔孟心，萬世信經籍。
                </div>
                
        </div>
    </div>
</body>

</html>