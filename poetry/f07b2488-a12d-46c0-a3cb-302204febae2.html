<!DOCTYPE html>
<html>

<head>
    <title>
        壽傅憲
    </title>
    <meta name="keywords" content="壽傅憲 -- 李商叟">
    <meta name="description" content="壽傅憲 -- 李商叟">
    <meta property="og:title" content="壽傅憲">
    <meta property="og:url" content="https://vwood.xyz/poetry/f07b2488-a12d-46c0-a3cb-302204febae2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            壽傅憲
        </h2>
        <div class="author"><a href="/author/6f12d187-9383-4970-ab14-8126172b459f.html" title="李商叟" target="_blank">
                李商叟
            </a> (宋)
        </div>
        <div class="paragraphs">
            
                <div class="paragraph">
                    籍甚河陽地，江山秀色連。
                </div>
                
                <div class="paragraph">
                    家聲自巖野，帝夢協台躔。
                </div>
                
                <div class="paragraph">
                    彝鼎功鎸勒，衣冠喜接聯。
                </div>
                
                <div class="paragraph">
                    相門當出相，賢父又生賢。
                </div>
                
                <div class="paragraph">
                    歲必爲霖雨，舟宜濟大川。
                </div>
                
                <div class="paragraph">
                    渥洼龍種異，丹穴鳳毛鮮。
                </div>
                
                <div class="paragraph">
                    擊甕知奇略，惜陰起妙年。
                </div>
                
                <div class="paragraph">
                    五車胸磊磊，萬卷腹便便。
                </div>
                
                <div class="paragraph">
                    韓柳堪同步，班揚可並肩。
                </div>
                
                <div class="paragraph">
                    千言看落紙，一掃快飛煙。
                </div>
                
                <div class="paragraph">
                    未說才如錦，端知□似椽。
                </div>
                
                <div class="paragraph">
                    斯文當振耀，吾道不沉綿。
                </div>
                
                <div class="paragraph">
                    揮麈談噴麝，書麟思湧泉。
                </div>
                
                <div class="paragraph">
                    鴒原真孝友，鴈塔壓儒先。
                </div>
                
                <div class="paragraph">
                    聲價機雲上，風流王謝邊。
                </div>
                
                <div class="paragraph">
                    兩科能俯拾，百行更兼全。
                </div>
                
                <div class="paragraph">
                    當代江都相，今時司馬遷。
                </div>
                
                <div class="paragraph">
                    紬書蓬館盛，主爵粉闈專。
                </div>
                
                <div class="paragraph">
                    致主心公正，經邦力勉旃。
                </div>
                
                <div class="paragraph">
                    嘉謀辰必告，宣席夜應前。
                </div>
                
                <div class="paragraph">
                    遽向急流退，猶爲郡紱牽。
                </div>
                
                <div class="paragraph">
                    道州迎竹馬，漳浦示蒲鞭。
                </div>
                
                <div class="paragraph">
                    一節方持遠，十行俄促還。
                </div>
                
                <div class="paragraph">
                    雲霄知有路，雨露正無偏。
                </div>
                
                <div class="paragraph">
                    復喜升華省，重聞擁使權。
                </div>
                
                <div class="paragraph">
                    望塵將負弩，夾道看帷褰。
                </div>
                
                <div class="paragraph">
                    善化能均被，仁風自廣宣。
                </div>
                
                <div class="paragraph">
                    片雲時作雨，長夏水盈田。
                </div>
                
                <div class="paragraph">
                    賦已無三窟，民今戴二天。
                </div>
                
                <div class="paragraph">
                    江湖欣有歲，魚稻不論錢。
                </div>
                
                <div class="paragraph">
                    爵未稱德耳，天宜厚報焉。
                </div>
                
                <div class="paragraph">
                    宣勞更內外，清禁召騰騫。
                </div>
                
                <div class="paragraph">
                    豈但狨遮坐，仍須錦護韉。
                </div>
                
                <div class="paragraph">
                    華才方燁燁，王道正平平。
                </div>
                
                <div class="paragraph">
                    草詔金門手，調羹鳳閣仙。
                </div>
                
                <div class="paragraph">
                    勳華聯竹帛，儀表稱貂蟬。
                </div>
                
                <div class="paragraph">
                    饋鯉嘉辰應，垂弧異氣躔。
                </div>
                
                <div class="paragraph">
                    中元明日是，皓月隔宵圓。
                </div>
                
                <div class="paragraph">
                    南圃開奇卉，東湖泛瑞蓮。
                </div>
                
                <div class="paragraph">
                    屈巵浮蟻綠，曲篆引香旋。
                </div>
                
                <div class="paragraph">
                    善頌詩三百，深祈歲八千。
                </div>
                
                <div class="paragraph">
                    再摩金狄久，不許玉枝堅。
                </div>
                
                <div class="paragraph">
                    鴻鴈昂霄遠，芝蘭滿砌妍。
                </div>
                
                <div class="paragraph">
                    定知仁者壽，寧羨老而傳。
                </div>
                
                <div class="paragraph">
                    自愧微生迹，嘗蒙先正憐。
                </div>
                
                <div class="paragraph">
                    顧方紆墨綬，應念忝青氈。
                </div>
                
                <div class="paragraph">
                    賸喜逢初度，將何見意虔。
                </div>
                
                <div class="paragraph">
                    祺維遥獻祝，敢繼頌申篇。
                </div>
                
        </div>
    </div>
</body>

</html>