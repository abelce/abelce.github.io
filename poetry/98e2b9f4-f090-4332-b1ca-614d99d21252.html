<!DOCTYPE html>
<html>

<head>
    <title>
        錢清王千里得王大令保母磚刻爲賦長句
    </title>
    <meta name="keywords" content="錢清王千里得王大令保母磚刻爲賦長句 -- 樓鑰">
    <meta name="description" content="錢清王千里得王大令保母磚刻爲賦長句 -- 樓鑰">
    <meta property="og:title" content="錢清王千里得王大令保母磚刻爲賦長句">
    <meta property="og:url" content="https://vwood.xyz/poetry/98e2b9f4-f090-4332-b1ca-614d99d21252.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            錢清王千里得王大令保母磚刻爲賦長句
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    書家千載稱蘭亭，蘭亭真蹟藏昭陵。
                </div>
                
                <div class="paragraph">
                    只今定本誇第一，貞觀臨寫鎸瑶瓊。
                </div>
                
                <div class="paragraph">
                    黄閍岡下得寶墨，古人燒磚堅於石。
                </div>
                
                <div class="paragraph">
                    大令親書保母銘，况是當時晉人刻。
                </div>
                
                <div class="paragraph">
                    磚雖破裂文多全，妙畫遠過蘭亭鎸。
                </div>
                
                <div class="paragraph">
                    其間曲水悲夫字，駸駸欲度驊騮前。
                </div>
                
                <div class="paragraph">
                    我家阿連縛虎手，更得退堂方外友。
                </div>
                
                <div class="paragraph">
                    王君系出三槐家，參坐會文真耐久。
                </div>
                
                <div class="paragraph">
                    田丁初來獻小硯，尋見津津若微溜。
                </div>
                
                <div class="paragraph">
                    細看背刻晉獻之，永和彷佛在旁右。
                </div>
                
                <div class="paragraph">
                    亟訪田家叩所從，始知墓崩隨意取。
                </div>
                
                <div class="paragraph">
                    大磚支牀得前段，掀倒浮屠全尾首。
                </div>
                
                <div class="paragraph">
                    字爲十行行十二，百十有七二字漏。
                </div>
                
                <div class="paragraph">
                    交螭方壺不復見，貞石摧藏松亦朽。
                </div>
                
                <div class="paragraph">
                    我得此碑喜不寐，摩挲三歎歎未有。
                </div>
                
                <div class="paragraph">
                    興寧甲子十四周，更閲三年仍乙丑。
                </div>
                
                <div class="paragraph">
                    若非洞曉未來數，安知八百餘年後。
                </div>
                
                <div class="paragraph">
                    坡翁應未見此志，金蟬之銘何絕類。
                </div>
                
                <div class="paragraph">
                    又知文章有暗合，智謀所見略相似。
                </div>
                
                <div class="paragraph">
                    二王遺蹤無所遺，誰知地下此段奇。
                </div>
                
                <div class="paragraph">
                    三君共爲成勝事，至寶呈露端有時。
                </div>
                
                <div class="paragraph">
                    越山盤屈獻與羲，付與耳孫世守之。
                </div>
                
                <div class="paragraph">
                    煩君更爲護幽竁，或恐意如猶有知。
                </div>
                
        </div>
    </div>
</body>

</html>