<!DOCTYPE html>
<html>

<head>
    <title>
        余與劉壯輿先大父屯田父秘丞爲契家壯輿又與予厚不數年皆下世今過其故居
    </title>
    <meta name="keywords" content="余與劉壯輿先大父屯田父秘丞爲契家壯輿又與予厚不數年皆下世今過其故居 -- 李彭">
    <meta name="description" content="余與劉壯輿先大父屯田父秘丞爲契家壯輿又與予厚不數年皆下世今過其故居 -- 李彭">
    <meta property="og:title" content="余與劉壯輿先大父屯田父秘丞爲契家壯輿又與予厚不數年皆下世今過其故居">
    <meta property="og:url" content="https://vwood.xyz/poetry/fe3aed46-f028-4445-892e-7bc580391011.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            余與劉壯輿先大父屯田父秘丞爲契家壯輿又與予厚不數年皆下世今過其故居
        </h2>
        <div class="author"><a href="/author/63ded762-5633-43e1-9e7e-14ca854ae7ff.html" title="李彭" target="_blank">
                李彭
            </a> (宋)
        </div>
        <div class="paragraphs">
            
                <div class="paragraph">
                    劉郎平昔居，門巷草芊芊。
                </div>
                
                <div class="paragraph">
                    念我眼中人，骨驚淚潺湲。
                </div>
                
                <div class="paragraph">
                    中允實高蹈，倦遊自丁年。
                </div>
                
                <div class="paragraph">
                    問舍得匡廬，卜宅如澗瀍。
                </div>
                
                <div class="paragraph">
                    懸車著屋山，騎牛弄寒泉。
                </div>
                
                <div class="paragraph">
                    秘書極精銳，筆下走百川。
                </div>
                
                <div class="paragraph">
                    口戈擊姦佞，直聲寰宇喧。
                </div>
                
                <div class="paragraph">
                    諸郎排候鴈，一一落雲天。
                </div>
                
                <div class="paragraph">
                    獨餘漫郎叟，高名星斗聮。
                </div>
                
                <div class="paragraph">
                    辟書日夜催，援毫錄羣仙。
                </div>
                
                <div class="paragraph">
                    幾負喪明責，掛冠遂言旋。
                </div>
                
                <div class="paragraph">
                    中河忽墜月，半岳遽摧巔。
                </div>
                
                <div class="paragraph">
                    孤嫠俱幽憤，一仆無復痊。
                </div>
                
                <div class="paragraph">
                    傳家惟蔡琰，擇壻得鮑宣。
                </div>
                
                <div class="paragraph">
                    驅車官殊方，衡宇頽荒阡。
                </div>
                
                <div class="paragraph">
                    壞壁蝸篆滿，小窗蛛網懸。
                </div>
                
                <div class="paragraph">
                    翠藹遠山暝，蒼苔修竹連。
                </div>
                
                <div class="paragraph">
                    往時所憩樹，相與聽鳴蟬。
                </div>
                
                <div class="paragraph">
                    忽逢持斧翁，葆鬢青行纒。
                </div>
                
                <div class="paragraph">
                    採薪收斜日，伐竹破疏煙。
                </div>
                
                <div class="paragraph">
                    沉痛迫中腸，裴回不能前。
                </div>
                
                <div class="paragraph">
                    高明鬼得瞰，豈弟神所捐。
                </div>
                
                <div class="paragraph">
                    微吟復凄斷，暮角西風傳。
                </div>
                
        </div>
    </div>
</body>

</html>