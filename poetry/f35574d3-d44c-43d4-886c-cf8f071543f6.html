<!DOCTYPE html>
<html>

<head>
    <title>
        襲美先輩以龜蒙所獻五百言既蒙見和復示榮唱至於千字提獎之重蔑有稱實再抒鄙懷用伸酬謝
    </title>
    <meta name="keywords" content="襲美先輩以龜蒙所獻五百言既蒙見和復示榮唱至於千字提獎之重蔑有稱實再抒鄙懷用伸酬謝 -- 陸龜蒙">
    <meta name="description" content="襲美先輩以龜蒙所獻五百言既蒙見和復示榮唱至於千字提獎之重蔑有稱實再抒鄙懷用伸酬謝 -- 陸龜蒙">
    <meta property="og:title" content="襲美先輩以龜蒙所獻五百言既蒙見和復示榮唱至於千字提獎之重蔑有稱實再抒鄙懷用伸酬謝">
    <meta property="og:url" content="https://vwood.xyz/poetry/f35574d3-d44c-43d4-886c-cf8f071543f6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            襲美先輩以龜蒙所獻五百言既蒙見和復示榮唱至於千字提獎之重蔑有稱實再抒鄙懷用伸酬謝
        </h2>
        <div class="author"><a href="/author/4fb6d960-3d89-4e57-964c-39cf1cd62be9.html" title="陸龜蒙" target="_blank">
                陸龜蒙
            </a> (唐)
        </div>
        <div class="paragraphs">
            
                <div class="paragraph">
                    洪範分九疇，轉成天下規。
                </div>
                
                <div class="paragraph">
                    河圖孕八卦，煥作玄中奇。
                </div>
                
                <div class="paragraph">
                    先開否臧源，次築經緯基。
                </div>
                
                <div class="paragraph">
                    粵若魯聖出，正當周德衰。
                </div>
                
                <div class="paragraph">
                    越疆必載質，歷國將扶危。
                </div>
                
                <div class="paragraph">
                    諸侯恣崛強，王室方陵遲。
                </div>
                
                <div class="paragraph">
                    歌鳳時不偶，獲麟心益悲。
                </div>
                
                <div class="paragraph">
                    始嗟吾道窮，竟使空言垂。
                </div>
                
                <div class="paragraph">
                    首贊五十易，又刪三百詩。
                </div>
                
                <div class="paragraph">
                    遂令篇籍光，可竝日月姿。
                </div>
                
                <div class="paragraph">
                    向非筆削功，未必無瑕疵。
                </div>
                
                <div class="paragraph">
                    迨至夫子沒，微言散如枝。
                </div>
                
                <div class="paragraph">
                    所宗既不同，所得亦異宜。
                </div>
                
                <div class="paragraph">
                    名法在深刻，虛玄至希夷。
                </div>
                
                <div class="paragraph">
                    自從戰伐來，一派縱橫馳。
                </div>
                
                <div class="paragraph">
                    寒谷生豔木，沸潭結流澌。
                </div>
                
                <div class="paragraph">
                    驚奔失壯士，好惡隨纖兒。
                </div>
                
                <div class="paragraph">
                    嬴氏幷六合，勢尊丞相斯。
                </div>
                
                <div class="paragraph">
                    加於挾書律，盡取坑焚之。
                </div>
                
                <div class="paragraph">
                    南勒會稽頌，北恢胡亥阺。
                </div>
                
                <div class="paragraph">
                    猶懷徧巡狩，不暇親維持。
                </div>
                
                <div class="paragraph">
                    及漢文景後，鴻生方鎃摫。
                </div>
                
                <div class="paragraph">
                    簸揚堯舜風，反作三代吹。
                </div>
                
                <div class="paragraph">
                    飄颻四百載，左右爲藩籬。
                </div>
                
                <div class="paragraph">
                    鄴下曹父子，獵賢甚熊羆。
                </div>
                
                <div class="paragraph">
                    發論若霞駁，裁詩如錦摛。
                </div>
                
                <div class="paragraph">
                    徐王應劉輩，頭角咸相衰。
                </div>
                
                <div class="paragraph">
                    或有妙絕賞，或爲獨步推。
                </div>
                
                <div class="paragraph">
                    或許潤色美，或嫌詆訶癡。
                </div>
                
                <div class="paragraph">
                    倏以中利病，且非混醇醨。
                </div>
                
                <div class="paragraph">
                    雅當乎魏文，麗矣哉陳思。
                </div>
                
                <div class="paragraph">
                    不肯少選妄，恐貽後世嗤。
                </div>
                
                <div class="paragraph">
                    吾祖仗才力，革車蒙虎皮。
                </div>
                
                <div class="paragraph">
                    手持一白旄，直向文場麾。
                </div>
                
                <div class="paragraph">
                    輕若脫鉗釱，豁如抽扊扅。
                </div>
                
                <div class="paragraph">
                    精鋼不足利，騕褭何勞追。
                </div>
                
                <div class="paragraph">
                    大可罩山岳，微堪析毫釐。
                </div>
                
                <div class="paragraph">
                    十體免負贅，百家咸起痿。
                </div>
                
                <div class="paragraph">
                    爭入鬼神奧，不容天地私。
                </div>
                
                <div class="paragraph">
                    一篇邁華藻，萬古無孑遺。
                </div>
                
                <div class="paragraph">
                    刻鵠尚未已，雕龍奮而爲。
                </div>
                
                <div class="paragraph">
                    劉生吐英辯，上下窮高卑。
                </div>
                
                <div class="paragraph">
                    下臻宋與齊，上指軒從羲。
                </div>
                
                <div class="paragraph">
                    豈但標八索，殆將包兩儀。
                </div>
                
                <div class="paragraph">
                    人謠洞野老，騷怨明湘纍。
                </div>
                
                <div class="paragraph">
                    立本以致詰，驅宏來抵隵。
                </div>
                
                <div class="paragraph">
                    清如朔雪嚴，緩若春煙羸。
                </div>
                
                <div class="paragraph">
                    或欲開戶牖，或將飾纓緌。
                </div>
                
                <div class="paragraph">
                    雖非倚天劒，亦是囊中錐。
                </div>
                
                <div class="paragraph">
                    皆由內史意，致得東莞詞。
                </div>
                
                <div class="paragraph">
                    梁元盡索虜，後主終亡隋。
                </div>
                
                <div class="paragraph">
                    哀音但浮脆，豈望分雄雌。
                </div>
                
                <div class="paragraph">
                    吾唐揖讓初，陛列森咎夔。
                </div>
                
                <div class="paragraph">
                    作頌媲吉甫，直言過祖伊。
                </div>
                
                <div class="paragraph">
                    明皇踐中日，墨客肩參差。
                </div>
                
                <div class="paragraph">
                    岳淨秀擢削，海寒光陸離。
                </div>
                
                <div class="paragraph">
                    皆能取穴鳳，盡擬乘雲螭。
                </div>
                
                <div class="paragraph">
                    邇來二十祀，俊造相追隨。
                </div>
                
                <div class="paragraph">
                    余生落其下，亦值文明時。
                </div>
                
                <div class="paragraph">
                    少小不好弄，逡巡奉弓箕。
                </div>
                
                <div class="paragraph">
                    雖然苦貧賤，未省親嚅㖇。
                </div>
                
                <div class="paragraph">
                    秋倚抱風桂，曉烹承露葵。
                </div>
                
                <div class="paragraph">
                    窮年只敗袍，積日無晨炊。
                </div>
                
                <div class="paragraph">
                    遠訪賣藥客，閑尋捕魚師。
                </div>
                
                <div class="paragraph">
                    歸來蠹編上，得以含情窺。
                </div>
                
                <div class="paragraph">
                    抗韻吟比雅，覃思念棿攡。
                </div>
                
                <div class="paragraph">
                    因知昭明前，剖石呈清琪。
                </div>
                
                <div class="paragraph">
                    又嗟昭明後，敗葉埋芳蕤。
                </div>
                
                <div class="paragraph">
                    縱有月旦評，未能天下知。
                </div>
                
                <div class="paragraph">
                    徒爲強貔豹，不免參狐貍。
                </div>
                
                <div class="paragraph">
                    誰蹇行地足，誰抽刺天鬐。
                </div>
                
                <div class="paragraph">
                    誰作河畔草，誰爲洞中芝。
                </div>
                
                <div class="paragraph">
                    誰若靈囿鹿，誰猶清廟犧。
                </div>
                
                <div class="paragraph">
                    誰輕如鴻毛，誰密如凝脂。
                </div>
                
                <div class="paragraph">
                    誰比蜀嚴靜，誰方巴賨貲。
                </div>
                
                <div class="paragraph">
                    誰能釣抃鼇，誰能灼神龜。
                </div>
                
                <div class="paragraph">
                    誰背如水火，誰同若塤篪。
                </div>
                
                <div class="paragraph">
                    誰可作梁棟，誰敢驅谷蠡。
                </div>
                
                <div class="paragraph">
                    用此常不快，無人動交鈹。
                </div>
                
                <div class="paragraph">
                    空消病裏骨，枉白愁中髭。
                </div>
                
                <div class="paragraph">
                    鹿門先生才，大小無不怡。
                </div>
                
                <div class="paragraph">
                    就彼六籍內，說詩直解頤。
                </div>
                
                <div class="paragraph">
                    顧我迷未遠，開懷潰其疑。
                </div>
                
                <div class="paragraph">
                    初開鑿本源，漸乃疏旁支。
                </div>
                
                <div class="paragraph">
                    邃古派泛濫，皇朝光赫曦。
                </div>
                
                <div class="paragraph">
                    揣摩是非際，一一如襟期。
                </div>
                
                <div class="paragraph">
                    李杜氣不易，孟陳節難移。
                </div>
                
                <div class="paragraph">
                    信知君子言，可竝神明蓍。
                </div>
                
                <div class="paragraph">
                    枯腐尚求律，膏肓猶謁醫。
                </div>
                
                <div class="paragraph">
                    況將太牢味，見啗逋懸飢。
                </div>
                
                <div class="paragraph">
                    今來置家地，正枕吳江湄。
                </div>
                
                <div class="paragraph">
                    餌薄鉤不曲，跫然守空坻。
                </div>
                
                <div class="paragraph">
                    嘿坐無影響，唯君欵茅茨。
                </div>
                
                <div class="paragraph">
                    抽書亂籤帙，酌茗煩甌㰕。
                </div>
                
                <div class="paragraph">
                    或伴補缺砌，或偕詣荒祠。
                </div>
                
                <div class="paragraph">
                    孤筇倚煙蔓，細木橫風漪。
                </div>
                
                <div class="paragraph">
                    觸雨妨屝屨，臨流泥江蘺。
                </div>
                
                <div class="paragraph">
                    既狎野人調，甘爲豪士訾。
                </div>
                
                <div class="paragraph">
                    不敢負建鼓，唯憂掉降旗。
                </div>
                
                <div class="paragraph">
                    希君念餘勇，挽袖登文陴。
                </div>
                
        </div>
    </div>
</body>

</html>