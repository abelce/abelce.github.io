<!DOCTYPE html>
<html>

<head>
    <title>
        檄中原
    </title>
    <meta name="keywords" content="檄中原 -- 陳宓">
    <meta name="description" content="檄中原 -- 陳宓">
    <meta property="og:title" content="檄中原">
    <meta property="og:url" content="https://vwood.xyz/poetry/5ed0dc8a-562c-4b69-b00e-7a4349ddd2c9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            檄中原
        </h2>
        <div class="author"><a href="/author/1b373dba-5489-4d78-8f5a-c8ef9f5a7bee.html" title="陳宓" target="_blank">
                陳宓
            </a> (宋)
        </div>
        <div class="paragraphs">
            
                <div class="paragraph">
                    大哉我宋得天下，仁比三代澤過之。
                </div>
                
                <div class="paragraph">
                    太祖太宗貽典則，真宗仁考父母慈。
                </div>
                
                <div class="paragraph">
                    熙豐足國振百度，要使宇內無蠻夷。
                </div>
                
                <div class="paragraph">
                    哲宗元祐建皇極，敬用賢哲如蓍龜。
                </div>
                
                <div class="paragraph">
                    百年上下享安泰，萬里一域惟熙熙。
                </div>
                
                <div class="paragraph">
                    春陽浩蕩不肅物，遂使異類窺京師。
                </div>
                
                <div class="paragraph">
                    當時臣子不知義，視虜豺豹身狐狸。
                </div>
                
                <div class="paragraph">
                    曲生苟活竟亦死，甘墮狡計寧非癡。
                </div>
                
                <div class="paragraph">
                    三光晦昧五岳墜，二聖北狩無還期。
                </div>
                
                <div class="paragraph">
                    忠臣至今痛入髓，下逮童騃猶歔欷。
                </div>
                
                <div class="paragraph">
                    嗟爾中原舊豪傑，久效左衽心何爲。
                </div>
                
                <div class="paragraph">
                    譬如屈伏猛獸下，荷戈伺便當乘機。
                </div>
                
                <div class="paragraph">
                    如何顔厚不媿耻，反助貙虎爲熊羆。
                </div>
                
                <div class="paragraph">
                    數窮六十又且半，天意悔禍人知思。
                </div>
                
                <div class="paragraph">
                    王師六月降時雨，灑爾萬國蘇鰥嫠。
                </div>
                
                <div class="paragraph">
                    汝猶不念汝祖父，靖康狄禍幾無遺。
                </div>
                
                <div class="paragraph">
                    子孫壯大不能報，臣妾讐虜稱男兒。
                </div>
                
                <div class="paragraph">
                    天戈所麾速響應，拯汝塗炭革汝非。
                </div>
                
                <div class="paragraph">
                    吾皇仁聖又恭儉，視民如子傷如饑。
                </div>
                
                <div class="paragraph">
                    汝今效順謹勿遲，同我四海長歡嬉。
                </div>
                
        </div>
    </div>
</body>

</html>