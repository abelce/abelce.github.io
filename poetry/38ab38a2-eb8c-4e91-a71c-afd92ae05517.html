<!DOCTYPE html>
<html>

<head>
    <title>
        梁父吟
    </title>
    <meta name="keywords" content="梁父吟 -- 葉適">
    <meta name="description" content="梁父吟 -- 葉適">
    <meta property="og:title" content="梁父吟">
    <meta property="og:url" content="https://vwood.xyz/poetry/38ab38a2-eb8c-4e91-a71c-afd92ae05517.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            梁父吟
        </h2>
        <div class="author"><a href="/author/b3a3e65d-becd-4718-97f6-1b38ea109129.html" title="葉適" target="_blank">
                葉適
            </a> (宋)
        </div>
        <div class="paragraphs">
            
                <div class="paragraph">
                    依大麓之遺址兮，儲后土之神靈。
                </div>
                
                <div class="paragraph">
                    樂天地之休嘉兮，皇涓潔而薦誠。
                </div>
                
                <div class="paragraph">
                    集后土之雍容兮，刺百聖之禮文。
                </div>
                
                <div class="paragraph">
                    却大輅而御蒲秸兮，惟儉德之是崇。
                </div>
                
                <div class="paragraph">
                    端一心而燔燎兮，卜仁義乎永年。
                </div>
                
                <div class="paragraph">
                    刻玉檢而請命兮，何事秘而弗傳。
                </div>
                
                <div class="paragraph">
                    嘉梁父之草木兮，被赫然之寵榮。
                </div>
                
                <div class="paragraph">
                    咨梁父之遺老兮，悲忽不睹乎穆清。
                </div>
                
                <div class="paragraph">
                    維千乘萬騎之雜沓婐婉兮，猶彷徨其行聲。
                </div>
                
                <div class="paragraph">
                    夫天運之適合兮，雖聖其猶莫知。
                </div>
                
                <div class="paragraph">
                    彼河之洋洋兮，雖美而不濟。
                </div>
                
                <div class="paragraph">
                    泰山之椒既風雨又艱險兮，乃登封以類告。
                </div>
                
                <div class="paragraph">
                    豈其不可一兮，伊所遇之獨異也。
                </div>
                
                <div class="paragraph">
                    雖伊周之輔世兮，曾何足以自喜。
                </div>
                
                <div class="paragraph">
                    喟余生之孔棘兮，邈不及夫七十二君。
                </div>
                
                <div class="paragraph">
                    日月幽而不明兮，遭玄夜之方長。
                </div>
                
                <div class="paragraph">
                    競鈇鉞而日弊兮，逐亡鹿而裂其脾肩。
                </div>
                
                <div class="paragraph">
                    漢氏之爲的兮，而不遺其餘民。
                </div>
                
                <div class="paragraph">
                    余既朴陋而不能謀兮，又怯耎而畏兵。
                </div>
                
                <div class="paragraph">
                    搢珽琄於盜賊兮，何不朽之可幾。
                </div>
                
                <div class="paragraph">
                    曾死亡之幾何兮，苟亂世以自免。
                </div>
                
                <div class="paragraph">
                    幸此土之平樂兮，依鎮南之不遠。
                </div>
                
                <div class="paragraph">
                    余耕兮隆中，地沃衍兮宜稑種。
                </div>
                
                <div class="paragraph">
                    相原隰而下上兮，町厥壤之百畝。
                </div>
                
                <div class="paragraph">
                    彼二代之民樂兮，豈不愛其皆有此。
                </div>
                
                <div class="paragraph">
                    偷予腹之獨飽兮，視歲行其在酉。
                </div>
                
                <div class="paragraph">
                    天既溉之以雨露兮，余又滋之以澮畎。
                </div>
                
                <div class="paragraph">
                    禾穰穰而同穎兮，或一稃而二米。
                </div>
                
                <div class="paragraph">
                    霜露下此秷總兮，余與牧之豎柀之。
                </div>
                
                <div class="paragraph">
                    雀鼠敗其秉穗兮，余與鄰之父刈之。
                </div>
                
                <div class="paragraph">
                    貢龠合於許下兮，尚玉食之萬一。
                </div>
                
                <div class="paragraph">
                    俾君父之啟魏兮，相祀事而勿失。
                </div>
                
                <div class="paragraph">
                    昔文王之盛德兮，奔走商之暴虐。
                </div>
                
                <div class="paragraph">
                    蔑君臣而自恣兮，吾何用乎此粟。
                </div>
                
                <div class="paragraph">
                    黻冕兮茅蒲，衮衣兮襏襫。
                </div>
                
                <div class="paragraph">
                    余力耕而胼胝兮，藉豐草而一息。
                </div>
                
                <div class="paragraph">
                    扣牸角而長歌兮，聲中雲門之律。
                </div>
                
                <div class="paragraph">
                    歷山已蕪兮，鳥下啄其鳬茈。
                </div>
                
                <div class="paragraph">
                    有莘之臣日以遠兮，野老鋤其故泥。
                </div>
                
                <div class="paragraph">
                    計其食此兮，月不能一鍾。
                </div>
                
                <div class="paragraph">
                    恥一夫之釋耒兮，故爲無所用於耕。
                </div>
                
                <div class="paragraph">
                    嗟聖賢之心兮，余或識甚微隠。
                </div>
                
                <div class="paragraph">
                    余誠遺望不可逮兮，復嗣歲之將興。
                </div>
                
        </div>
    </div>
</body>

</html>