<!DOCTYPE html>
<html>

<head>
    <title>
        歌兩淮
    </title>
    <meta name="keywords" content="歌兩淮 -- 員興宗">
    <meta name="description" content="歌兩淮 -- 員興宗">
    <meta property="og:title" content="歌兩淮">
    <meta property="og:url" content="https://vwood.xyz/poetry/e628b517-3b81-4468-a7d4-0e15a4a86971.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            歌兩淮
        </h2>
        <div class="author"><a href="/author/9ced3415-efc0-4944-9271-c5e0c4e58be1.html" title="員興宗" target="_blank">
                員興宗
            </a> (宋)
        </div>
        <div class="paragraphs">
            
                <div class="paragraph">
                    君不見北風吹淮風浪黑，鐵馬千羣凝一色。
                </div>
                
                <div class="paragraph">
                    當時廟論孰經濟，將相無言潛動魄。
                </div>
                
                <div class="paragraph">
                    或云南紀當何憂，今代諸葛身姓劉。
                </div>
                
                <div class="paragraph">
                    陸下喚取守淮甸，彼有勝算踰干矛。
                </div>
                
                <div class="paragraph">
                    登時詔語從天墜，汜爲先鋒錡制置。
                </div>
                
                <div class="paragraph">
                    併遣健士付阿權，等是兩淮兵馬地。
                </div>
                
                <div class="paragraph">
                    豈期將潰兵川流，翻手忽忽無十州。
                </div>
                
                <div class="paragraph">
                    前時冠劍錯準擬，此事吐口貽人羞。
                </div>
                
                <div class="paragraph">
                    幸哉天禍不終極，至尊避殿憂思集。
                </div>
                
                <div class="paragraph">
                    樞臣督戰侍臣謀，上則倚公叅贊職。
                </div>
                
                <div class="paragraph">
                    征鞍此日去皇皇，所過騎士多羸傷。
                </div>
                
                <div class="paragraph">
                    不見何人出聲鼓意氣，但見十十五五坐路傍。
                </div>
                
                <div class="paragraph">
                    公趣下馬詢衆語，衆共來前致辭苦。
                </div>
                
                <div class="paragraph">
                    平時節使驅爲奴，逐逐無聊戰無主。
                </div>
                
                <div class="paragraph">
                    而今側身墮兩失，官騎已亡難再得。
                </div>
                
                <div class="paragraph">
                    誠令軍政日月懸，我有微軀人不惜。
                </div>
                
                <div class="paragraph">
                    公聞瑟縮涕潸然，汝曹寄命真可憐。
                </div>
                
                <div class="paragraph">
                    朝今清明萬乘聖，權已殛死家南遷。
                </div>
                
                <div class="paragraph">
                    若等是行能奮死，朝建勳名暮朱紫。
                </div>
                
                <div class="paragraph">
                    官今付我誥如山，節使察使皆在此。
                </div>
                
                <div class="paragraph">
                    軍家聞此逐蹄輪，喜氣酣酣如遇春。
                </div>
                
                <div class="paragraph">
                    當時戰死身昧昧，今日分付當其人。
                </div>
                
                <div class="paragraph">
                    兵官來見同聽命，適有時張王戴盛。
                </div>
                
                <div class="paragraph">
                    分麾列伍擺布畢，髣髴平戎萬全陣。
                </div>
                
                <div class="paragraph">
                    斯須望敵來何多，千里斷岸皆遮邏。
                </div>
                
                <div class="paragraph">
                    天低野曠笳鼓咽，衆寡不敵將奈何。
                </div>
                
                <div class="paragraph">
                    是時仲冬日建丑，羣雄爭先莫肯後。
                </div>
                
                <div class="paragraph">
                    濯纓刑馬震天地，燄燄兵威古無有。
                </div>
                
                <div class="paragraph">
                    旋見飛臺天樣齊，黄蓋團團傍赤旗。
                </div>
                
                <div class="paragraph">
                    指揮渡河在頃刻，我默戰義人安知。
                </div>
                
                <div class="paragraph">
                    公呼時俊騰口說，汝每四方聞膽决。
                </div>
                
                <div class="paragraph">
                    只今戰態作兒女，便恐汝名從此歇。
                </div>
                
                <div class="paragraph">
                    長嘯激俊揮戈迴，萬斧並下聲如雷。
                </div>
                
                <div class="paragraph">
                    十舟先粉百舟敗，連艟接艦成飛埃。
                </div>
                
                <div class="paragraph">
                    嗟敵初來何草草，一夕崩摧如電掃。
                </div>
                
                <div class="paragraph">
                    命踰破竹青離離，血潰江流紅杲杲。
                </div>
                
                <div class="paragraph">
                    明朝北陣更奔波，坐料强敵成蹉跎。
                </div>
                
                <div class="paragraph">
                    隄防更藉盛新力，爲我往護楊林河。
                </div>
                
                <div class="paragraph">
                    運去一朝同覆水，敵再渡江終送死。
                </div>
                
                <div class="paragraph">
                    射人射將數不徹，何况更問舟中指。
                </div>
                
                <div class="paragraph">
                    移時巉天送哭喧，棄舟而遁舟自焚。
                </div>
                
                <div class="paragraph">
                    公命火攻列火傘，船焦檝爛無逃門。
                </div>
                
                <div class="paragraph">
                    敵愁驚心疑鶴唳，十步迴頭九墮淚。
                </div>
                
                <div class="paragraph">
                    又疑官軍尾其衆，清野數州無食地。
                </div>
                
                <div class="paragraph">
                    衆殘北顧心悠悠，金亮更欲抵死留。
                </div>
                
                <div class="paragraph">
                    放言京口少備者，曷若舉兵由潤州。
                </div>
                
                <div class="paragraph">
                    大將顯忠來是日，執杖升階光照席。
                </div>
                
                <div class="paragraph">
                    公先勞苦甚生平，遂借百舟如過鷁。
                </div>
                
                <div class="paragraph">
                    迤邐仲冬日十二，旅食無烟寢無寐。
                </div>
                
                <div class="paragraph">
                    公來督府見相公，便及瓜洲防拓事。
                </div>
                
                <div class="paragraph">
                    督視推公膽有餘，此事豈忍他人徂。
                </div>
                
                <div class="paragraph">
                    昨來兵試威萬萬，別遣諸將無乃迂。
                </div>
                
                <div class="paragraph">
                    公仍稟命侵星過，或傳鐵騎金山破。
                </div>
                
                <div class="paragraph">
                    淮西萬姓舍惟煙，淮東居民淚潛墮。
                </div>
                
                <div class="paragraph">
                    公擺吳艟異水嬉，勢壓海浸傾天維。
                </div>
                
                <div class="paragraph">
                    一見使敵無可奈，再見使敵心骨悲。
                </div>
                
                <div class="paragraph">
                    敵亡傲兀猶不悟，尚呼達官招萬戶。
                </div>
                
                <div class="paragraph">
                    歲云暮矣無北歸，我所思兮决南渡。
                </div>
                
                <div class="paragraph">
                    達官再拜乞徐徐，波浪駕天千丈餘。
                </div>
                
                <div class="paragraph">
                    比前采石三倍惡，主其急我吾其魚。
                </div>
                
                <div class="paragraph">
                    金亮尚嫉忠言醜，快劍垂垂擬其首。
                </div>
                
                <div class="paragraph">
                    只今速渡汝得活，不爾愛身身在否。
                </div>
                
                <div class="paragraph">
                    萬戶相顧歸相言，慓悍難容血面論。
                </div>
                
                <div class="paragraph">
                    北人項領不易保，如此郎主何足存。
                </div>
                
                <div class="paragraph">
                    此夜踈星江淚濕，敵將一一彎弓入。
                </div>
                
                <div class="paragraph">
                    御寨三重侍衛郎，對面公然如不識。
                </div>
                
                <div class="paragraph">
                    帳中方嬖花不如，帳外忽飛金僕姑。
                </div>
                
                <div class="paragraph">
                    投哀賒死身困苦，軟語不類平時粗。
                </div>
                
                <div class="paragraph">
                    骨肉披離頭萬里，魂飛却作他鄉鬼。
                </div>
                
                <div class="paragraph">
                    殺氣漫天烟草迷，不歸州絕風塵起。
                </div>
                
                <div class="paragraph">
                    君不見昔日秦魏之兵扼上流，阿堅阿瞞皆老謀。
                </div>
                
                <div class="paragraph">
                    淝水血腥赤壁潰，兩豪一蹷泯默至死休。
                </div>
                
                <div class="paragraph">
                    况我中都徃頹促，千古喪師無此酷。
                </div>
                
                <div class="paragraph">
                    沉冤萬衆銜已久，合沓天心宜下燭。
                </div>
                
                <div class="paragraph">
                    三十年飛戰馬塵，支吾多用豪傑人。
                </div>
                
                <div class="paragraph">
                    但傳兇勢時未減，不見度外加經綸。
                </div>
                
                <div class="paragraph">
                    須信更生無盡福，高價屬公勳譽逐。
                </div>
                
                <div class="paragraph">
                    不費兩淮千斛水，一洗萬古乾坤辱。
                </div>
                
                <div class="paragraph">
                    近來分陝從天闕，懸解西民愁百結。
                </div>
                
                <div class="paragraph">
                    三軍鼎鼎禮意濃，七兵堂堂恩數絕。
                </div>
                
                <div class="paragraph">
                    行并咸秦脈絡通，更遣諸將圖山東。
                </div>
                
                <div class="paragraph">
                    爲君再賦洗兵馬，下客敢繼唐詩翁。
                </div>
                
        </div>
    </div>
</body>

</html>