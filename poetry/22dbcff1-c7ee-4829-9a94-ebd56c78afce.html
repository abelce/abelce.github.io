<!DOCTYPE html>
<html>

<head>
    <title>
        還府推楊學士無爲編
    </title>
    <meta name="keywords" content="還府推楊學士無爲編 -- 强至">
    <meta name="description" content="還府推楊學士無爲編 -- 强至">
    <meta property="og:title" content="還府推楊學士無爲編">
    <meta property="og:url" content="https://vwood.xyz/poetry/22dbcff1-c7ee-4829-9a94-ebd56c78afce.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            還府推楊學士無爲編
        </h2>
        <div class="author"><a href="/author/27e38a40-1338-4f20-9e71-1fe3e4fd3cc7.html" title="强至" target="_blank">
                强至
            </a> (宋)
        </div>
        <div class="paragraphs">
            
                <div class="paragraph">
                    蜀山秀色參天起，子雲文章摩玉壘。
                </div>
                
                <div class="paragraph">
                    關右衣冠從古名，伯起光華擅楊氏。
                </div>
                
                <div class="paragraph">
                    後來氣象幾寂寥，今日西州聞學士。
                </div>
                
                <div class="paragraph">
                    吁雄述作擬聖人，蹭蹬三朝官不徙。
                </div>
                
                <div class="paragraph">
                    震雖有時無雄文，而又晚齡纔得仕。
                </div>
                
                <div class="paragraph">
                    豈知學士丁妙年，一日青雲趨萬里。
                </div>
                
                <div class="paragraph">
                    高才大筆驅古今，奄有震雄兼二美。
                </div>
                
                <div class="paragraph">
                    布衣平昔抱經綸，浩蕩著書窮日晷。
                </div>
                
                <div class="paragraph">
                    幽居獨占無爲山，因以名編仍號子。
                </div>
                
                <div class="paragraph">
                    鑿開元氣爭化工，剔出微情泣山鬼。
                </div>
                
                <div class="paragraph">
                    先儒浮妄遭芟鋤，直與六經相表裏。
                </div>
                
                <div class="paragraph">
                    青衫冗掾錯致身，四十摩肩雜胥史。
                </div>
                
                <div class="paragraph">
                    日趨官府舊學荒，已分清流將絕齒。
                </div>
                
                <div class="paragraph">
                    前時輒辱授此編，如以咸韶震聾耳。
                </div>
                
                <div class="paragraph">
                    夜侵燈燭晝廢餐，若涉江河徐見涘。
                </div>
                
                <div class="paragraph">
                    乃知無爲非不爲，道化自行而已矣。
                </div>
                
                <div class="paragraph">
                    立朝本此足有施，堯舜吾君那出是。
                </div>
                
                <div class="paragraph">
                    天球豈合藏窮家，再拜持編復齋几。
                </div>
                
        </div>
    </div>
</body>

</html>