<!DOCTYPE html>
<html>

<head>
    <title>
        茶歌
    </title>
    <meta name="keywords" content="茶歌 -- 白玉蟾">
    <meta name="description" content="茶歌 -- 白玉蟾">
    <meta property="og:title" content="茶歌">
    <meta property="og:url" content="https://vwood.xyz/poetry/68195c87-3bd3-4606-b8a7-421aa9d17986.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            茶歌
        </h2>
        <div class="author"><a href="/author/6428bbeb-18b3-4723-a27d-f455a76d66ac.html" title="白玉蟾" target="_blank">
                白玉蟾
            </a> (宋)
        </div>
        <div class="paragraphs">
            
                <div class="paragraph">
                    柳眼偷看梅花飛，百花頭上東風吹。
                </div>
                
                <div class="paragraph">
                    壑源春到不知時，霹歷一聲驚曉枝。
                </div>
                
                <div class="paragraph">
                    枝頭未敢展鎗旗，吐玉綴金先獻奇。
                </div>
                
                <div class="paragraph">
                    雀舌含春不解語，只有曉露晨煙知。
                </div>
                
                <div class="paragraph">
                    带露和煙摘歸去，蒸來細搗幾千杵。
                </div>
                
                <div class="paragraph">
                    捏作月團三百片，火候調勻文與武。
                </div>
                
                <div class="paragraph">
                    碾邊飛絮捲玉塵，磨下落珠散金縷。
                </div>
                
                <div class="paragraph">
                    首山黄銅鑄小鐺，活火新泉自烹煮。
                </div>
                
                <div class="paragraph">
                    蟹眼已沒魚眼浮，壵壵松聲送風雨。
                </div>
                
                <div class="paragraph">
                    定州紅玉琢花甆，瑞雪滿甌浮白乳。
                </div>
                
                <div class="paragraph">
                    綠雲入口生香風，滿口蘭芷香無窮。
                </div>
                
                <div class="paragraph">
                    兩腋颼颼毛竅通，洗盡枯腸萬事空。
                </div>
                
                <div class="paragraph">
                    君不見孟諫議，送茶驚起盧仝睡。
                </div>
                
                <div class="paragraph">
                    又不見白居易，餽茶喚醒禹錫醉。
                </div>
                
                <div class="paragraph">
                    陸羽作茶經，曹暉作茶銘。
                </div>
                
                <div class="paragraph">
                    文正范公對茶笑，紗帽籠頭煎石銚。
                </div>
                
                <div class="paragraph">
                    素虛見雨如丹砂，點作滿盞菖蒲花。
                </div>
                
                <div class="paragraph">
                    東坡深得煎水法，酒闌往往覓一呷。
                </div>
                
                <div class="paragraph">
                    趙州夢裏見南泉，愛結焚香瀹茗緣。
                </div>
                
                <div class="paragraph">
                    吾儕烹茶有滋味，華池神水先調試。
                </div>
                
                <div class="paragraph">
                    丹田一畝自栽培，金翁姹女採歸來。
                </div>
                
                <div class="paragraph">
                    天爐地鼎依時節，煉作黄芽烹白雪。
                </div>
                
                <div class="paragraph">
                    味如甘露勝醍醐，服之頓覺沉痾甦。
                </div>
                
                <div class="paragraph">
                    身輕便欲登天衢，不知天上有茶無。
                </div>
                
        </div>
    </div>
</body>

</html>