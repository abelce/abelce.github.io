<!DOCTYPE html>
<html>

<head>
    <title>
        太湖詩 遊毛公壇
    </title>
    <meta name="keywords" content="太湖詩 遊毛公壇 -- 皮日休">
    <meta name="description" content="太湖詩 遊毛公壇 -- 皮日休">
    <meta property="og:title" content="太湖詩 遊毛公壇">
    <meta property="og:url" content="https://vwood.xyz/poetry/cd841941-2b18-4f15-a88d-a39b3f82facc.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            太湖詩 遊毛公壇
        </h2>
        <div class="author"><a href="/author/3dec908f-7d1d-4405-93ce-35b1e429debd.html" title="皮日休" target="_blank">
                皮日休
            </a> (唐)
        </div>
        <div class="paragraphs">
            
                <div class="paragraph">
                    却上南山路，松行儼如廡。
                </div>
                
                <div class="paragraph">
                    松根礙幽徑，孱顏不能斧。
                </div>
                
                <div class="paragraph">
                    擺履跨亂雲，傾巾蹲怪樹。
                </div>
                
                <div class="paragraph">
                    三休且半日，始到毛公塢。
                </div>
                
                <div class="paragraph">
                    兩水合一澗，潨崖却爲浦。
                </div>
                
                <div class="paragraph">
                    相敵百千戟，共攂十萬鼓。
                </div>
                
                <div class="paragraph">
                    噴散日月精，射破神仙府。
                </div>
                
                <div class="paragraph">
                    唯愁絕地脈，又恐折天柱。
                </div>
                
                <div class="paragraph">
                    一窺耳目眩，耳聽雲髪豎。
                </div>
                
                <div class="paragraph">
                    次到鍊丹井，井幹翳宿莽。
                </div>
                
                <div class="paragraph">
                    下有蘂剛丹，勺之百疾愈。
                </div>
                
                <div class="paragraph">
                    凝於白獺髓，湛似桐馬乳。
                </div>
                
                <div class="paragraph">
                    黃露醒齒牙，碧黏甘胏腑。
                </div>
                
                <div class="paragraph">
                    檜異松復怪，枯疎互撐拄。
                </div>
                
                <div class="paragraph">
                    乾蛟一百丈，髐然半天舞。
                </div>
                
                <div class="paragraph">
                    下有毛公壇，壇方不盈畝。
                </div>
                
                <div class="paragraph">
                    當時雲龍篆，一片苔蘚古。
                </div>
                
                <div class="paragraph">
                    時時仙禽來，忽忽祥煙聚。
                </div>
                
                <div class="paragraph">
                    我愛周息元，忽起應明主。
                </div>
                
                <div class="paragraph">
                    三諫却歸來，迴頭唾圭組。
                </div>
                
                <div class="paragraph">
                    伊余何不幸，斯人不復覩。
                </div>
                
                <div class="paragraph">
                    如何大開口，與世爭枯腐。
                </div>
                
                <div class="paragraph">
                    將山待夸娥，以肉投䝟貐。
                </div>
                
                <div class="paragraph">
                    歘坐侵桂陰，不知已與午。
                </div>
                
                <div class="paragraph">
                    茲地足靈境，他年終結宇。
                </div>
                
                <div class="paragraph">
                    敢道萬石君，輕於一絲縷。
                </div>
                
        </div>
    </div>
</body>

</html>