<!DOCTYPE html>
<html>

<head>
    <title>
        酬令裕見寄之什
    </title>
    <meta name="keywords" content="酬令裕見寄之什 -- 李呂">
    <meta name="description" content="酬令裕見寄之什 -- 李呂">
    <meta property="og:title" content="酬令裕見寄之什">
    <meta property="og:url" content="https://vwood.xyz/poetry/2d792a61-2864-4236-ad37-f8129a902127.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            酬令裕見寄之什
        </h2>
        <div class="author"><a href="/author/a17be749-bde2-471d-9a49-faefcc3c9a5e.html" title="李呂" target="_blank">
                李呂
            </a> (宋)
        </div>
        <div class="paragraphs">
            
                <div class="paragraph">
                    伯才不鼓琴，良爲知音撤。
                </div>
                
                <div class="paragraph">
                    淵明琴無絃，荆扉晝常閉。
                </div>
                
                <div class="paragraph">
                    吾道傳滄洲，初不待識別。
                </div>
                
                <div class="paragraph">
                    叔孫志諧俗，禮樂用綿蕝。
                </div>
                
                <div class="paragraph">
                    子陵持正論，阿諛腰領絕。
                </div>
                
                <div class="paragraph">
                    寧可負鑿方，枉尺未應屑。
                </div>
                
                <div class="paragraph">
                    郊居本寂寞，况乃生計拙。
                </div>
                
                <div class="paragraph">
                    食指日益繁，資用時告竭。
                </div>
                
                <div class="paragraph">
                    客至坐無氈，竊與鄭公埒。
                </div>
                
                <div class="paragraph">
                    天隨拾杞菊，焉能饜餔餟。
                </div>
                
                <div class="paragraph">
                    平生所厚人，過門或電掣。
                </div>
                
                <div class="paragraph">
                    嘗聞貴易交，一命已變節。
                </div>
                
                <div class="paragraph">
                    包苴既無魚，裋褐倦造謁。
                </div>
                
                <div class="paragraph">
                    闊遠故人書，誰復訪衰苶。
                </div>
                
                <div class="paragraph">
                    有燄手可炙，其如火不熱。
                </div>
                
                <div class="paragraph">
                    聞酸蚋必聚，其如醯不冽。
                </div>
                
                <div class="paragraph">
                    向來出肺肝，生死語虛設。
                </div>
                
                <div class="paragraph">
                    醇風恣澆漓，仁義從蕩滅。
                </div>
                
                <div class="paragraph">
                    江湖足相忘，何苦怨離別。
                </div>
                
                <div class="paragraph">
                    黄君忘年友，歲寒我輩列。
                </div>
                
                <div class="paragraph">
                    抗志忌詭隨，講究亦可悅。
                </div>
                
                <div class="paragraph">
                    高堂甘旨奉，敢以貧故闕。
                </div>
                
                <div class="paragraph">
                    姑從斆學半，俯首棲林樾。
                </div>
                
                <div class="paragraph">
                    近枉寄贈篇，用意尤清切。
                </div>
                
                <div class="paragraph">
                    似聞於易道，琅誦口不輟。
                </div>
                
                <div class="paragraph">
                    顧慙澤畔癯，韋編老披閲。
                </div>
                
                <div class="paragraph">
                    未達言外意，搔首漫卼臲。
                </div>
                
                <div class="paragraph">
                    三聖日星垂，牆仞靡容瞥。
                </div>
                
                <div class="paragraph">
                    動靜本自然，發明頼前哲。
                </div>
                
                <div class="paragraph">
                    屈伸相感觸，至理甚昭晰。
                </div>
                
                <div class="paragraph">
                    泰反復于隍，需順出自穴。
                </div>
                
                <div class="paragraph">
                    機緘默循環，勿用騰口說。
                </div>
                
                <div class="paragraph">
                    寒泉終可食，但貴井常渫。
                </div>
                
                <div class="paragraph">
                    正乏雙南金，報稱愧滅裂。
                </div>
                
                <div class="paragraph">
                    見許惠然來，諒不出良月。
                </div>
                
                <div class="paragraph">
                    莫學王子猷，興盡江天雪。
                </div>
                
        </div>
    </div>
</body>

</html>