<!DOCTYPE html>
<html>

<head>
    <title>
        寤寐謠
    </title>
    <meta name="keywords" content="寤寐謠 -- 梅堯臣">
    <meta name="description" content="寤寐謠 -- 梅堯臣">
    <meta property="og:title" content="寤寐謠">
    <meta property="og:url" content="https://vwood.xyz/poetry/456b5248-b29d-4f7f-b3dd-d801345ad982.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寤寐謠
        </h2>
        <div class="author"><a href="/author/902aa972-4bdb-46ae-8e54-957dde81207c.html" title="梅堯臣" target="_blank">
                梅堯臣
            </a> (宋)
        </div>
        <div class="paragraphs">
            
                <div class="paragraph">
                    日月晝夜明，中匿暗靄物。
                </div>
                
                <div class="paragraph">
                    前世有奇疾，五日瞑未歿。
                </div>
                
                <div class="paragraph">
                    大夫家臣懼，鵲來視之脈不汨。
                </div>
                
                <div class="paragraph">
                    嘗聞秦繆公，奄奄往帝所，甚樂豈蒼卒。
                </div>
                
                <div class="paragraph">
                    及乎七日寤，事與此無咈。
                </div>
                
                <div class="paragraph">
                    果然踰二日，覺語汝忽忽。
                </div>
                
                <div class="paragraph">
                    從帝游鈞天，天樂聲颺動心骨。
                </div>
                
                <div class="paragraph">
                    有熊欲援我，我時不敢咄。
                </div>
                
                <div class="paragraph">
                    帝命我射之，熊死羆來突。
                </div>
                
                <div class="paragraph">
                    又射又死羆，帝喜笑嗢嗢。
                </div>
                
                <div class="paragraph">
                    二笥皆有副，拜賜未及發。
                </div>
                
                <div class="paragraph">
                    見兒在帝側，帝屬翟犬一。
                </div>
                
                <div class="paragraph">
                    曰俟子壯與，雖得都未悉。
                </div>
                
                <div class="paragraph">
                    復思古虞舜，勳德如白日。
                </div>
                
                <div class="paragraph">
                    將以其胄女，而爲七世匹。
                </div>
                
                <div class="paragraph">
                    是時董安于，受言藏既密。
                </div>
                
                <div class="paragraph">
                    遂陳鵲所云，錫田嘉彼術。
                </div>
                
                <div class="paragraph">
                    他日駕四牡，桓桓兵衛出。
                </div>
                
                <div class="paragraph">
                    矯立道上人，不避從者叱。
                </div>
                
                <div class="paragraph">
                    願言謁主君，見子光隘溢。
                </div>
                
                <div class="paragraph">
                    請君去左右，且聞君始疾。
                </div>
                
                <div class="paragraph">
                    臣實在帝傍，頗有良可詰。
                </div>
                
                <div class="paragraph">
                    詰見我何爲，見君射熊羆，命中皆不失。
                </div>
                
                <div class="paragraph">
                    是且曷謂然，晉難其可述。
                </div>
                
                <div class="paragraph">
                    賜笥與屬犬，解講見終必。
                </div>
                
                <div class="paragraph">
                    問姓欲以官，欻怳不見質。
                </div>
                
                <div class="paragraph">
                    姑布子卿能相人，翟婢賤兒真將帥。
                </div>
                
                <div class="paragraph">
                    馳上常山得寶符，主君自此知無卹。
                </div>
                
                <div class="paragraph">
                    北登夏屋邀大王，銅枓厨人擊王卒。
                </div>
                
                <div class="paragraph">
                    夫子姊呼天，摩笄自殺向山窟。
                </div>
                
                <div class="paragraph">
                    今傳所死山，摩笄名不沒。
                </div>
                
                <div class="paragraph">
                    其後竹書留兩節，丹砂寫素智氏滅。
                </div>
                
                <div class="paragraph">
                    嗚呼人事非偶然，滿飲琉璃耳方熱。
                </div>
                
        </div>
    </div>
</body>

</html>