<!DOCTYPE html>
<html>

<head>
    <title>
        夢蝗
    </title>
    <meta name="keywords" content="夢蝗 -- 王令">
    <meta name="description" content="夢蝗 -- 王令">
    <meta property="og:title" content="夢蝗">
    <meta property="og:url" content="https://vwood.xyz/poetry/19b56aec-0743-42c7-8e92-6af97dacd999.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            夢蝗
        </h2>
        <div class="author"><a href="/author/e2c07212-1ac6-4d3a-bf2e-7edd2b90c0a8.html" title="王令" target="_blank">
                王令
            </a> (宋)
        </div>
        <div class="paragraphs">
            
                <div class="paragraph">
                    至和改元之一年，有蝗不知自何來。
                </div>
                
                <div class="paragraph">
                    朝飛蔽天不見日，若以萬布篩塵灰。
                </div>
                
                <div class="paragraph">
                    暮行嚙地赤千頃，積疊數尺交相埋。
                </div>
                
                <div class="paragraph">
                    樹皮竹顛盡剥枯，况又草穀之根荄。
                </div>
                
                <div class="paragraph">
                    一蝗百兒月兩孕，漸恐髙厚塞九垓。
                </div>
                
                <div class="paragraph">
                    嘉禾美草不敢惜，却恐壓地陷入海。
                </div>
                
                <div class="paragraph">
                    萬生未死饑餓間，支骸遂轉蛟龍醢。
                </div>
                
                <div class="paragraph">
                    羣農聚哭天，血滴地爛皮。
                </div>
                
                <div class="paragraph">
                    蒼蒼冥冥遠復遠，天聞不聞不可知。
                </div>
                
                <div class="paragraph">
                    我時心知悲，墮淚注兩目。
                </div>
                
                <div class="paragraph">
                    發爲疾蝗詩，憤掃百筆秃。
                </div>
                
                <div class="paragraph">
                    一吟青天白日昏，兩誦九原萬鬼哭。
                </div>
                
                <div class="paragraph">
                    私心直冀天耳聞，半夜起立三千讀。
                </div>
                
                <div class="paragraph">
                    上天未聞間，忽作遇蝗夢。
                </div>
                
                <div class="paragraph">
                    夢蝗千萬來我前，口似嚅囁色似冤。
                </div>
                
                <div class="paragraph">
                    初時吻角猶唧嗾，終遂大論如人間。
                </div>
                
                <div class="paragraph">
                    問我子何愚，乃有疾我詩。
                </div>
                
                <div class="paragraph">
                    我爾各生不相預，子何詩我盍陳之。
                </div>
                
                <div class="paragraph">
                    我時憤且驚，噪舌生條枝。
                </div>
                
                <div class="paragraph">
                    謂此腐穢餘，敢來爲人譏。
                </div>
                
                <div class="paragraph">
                    爾雖族黨多，我謀久已就。
                </div>
                
                <div class="paragraph">
                    方將訴天公，借我巨靈手。
                </div>
                
                <div class="paragraph">
                    盡拔東南竹柏松，屈鐵纒縛都爲箒。
                </div>
                
                <div class="paragraph">
                    掃爾納海壓以山，使爾萬噍同一朽。
                </div>
                
                <div class="paragraph">
                    尚敢託人言，議我詩可否。
                </div>
                
                <div class="paragraph">
                    羣蝗顧我嗟，不謂相望多。
                </div>
                
                <div class="paragraph">
                    我欲爲子言，幸子未易呶。
                </div>
                
                <div class="paragraph">
                    我雖身爲蝗，心頗通爾人。
                </div>
                
                <div class="paragraph">
                    爾人相召呼，飲啜爲主賓。
                </div>
                
                <div class="paragraph">
                    賓飲啜釂百豆爵，主不加詬翻歡欣。
                </div>
                
                <div class="paragraph">
                    此竟果有否，子盍來我陳。
                </div>
                
                <div class="paragraph">
                    予應之曰然，此固人間禮。
                </div>
                
                <div class="paragraph">
                    儐价迎召來，飲食固可喜。
                </div>
                
                <div class="paragraph">
                    蝗曰子言然，予食何愧哉。
                </div>
                
                <div class="paragraph">
                    我豈能自生，人自召我來啜食。
                </div>
                
                <div class="paragraph">
                    借使我過甚，從而加詬爾亦乖。
                </div>
                
                <div class="paragraph">
                    嘗聞爾人中，貴賤等第殊。
                </div>
                
                <div class="paragraph">
                    雍雍材能官，雅雅仁義儒。
                </div>
                
                <div class="paragraph">
                    脱剥虎豹皮，借假堯舜趨。
                </div>
                
                <div class="paragraph">
                    齒牙隱針錐，腹腸包蟲蛆。
                </div>
                
                <div class="paragraph">
                    開口有福威，頤指專賞誅。
                </div>
                
                <div class="paragraph">
                    四海應呼吸，千里隨卷舒。
                </div>
                
                <div class="paragraph">
                    割剥赤子身，飲血肥皮膚。
                </div>
                
                <div class="paragraph">
                    噬啖善人黨，嚼口不肯吐。
                </div>
                
                <div class="paragraph">
                    連床列竽笙，别屋連嬪姝。
                </div>
                
                <div class="paragraph">
                    一身萬椽家，一口千倉儲。
                </div>
                
                <div class="paragraph">
                    兒童襲公卿，奴婢聯簪裾。
                </div>
                
                <div class="paragraph">
                    犬豢羡膏粱，馬廐餘繡塗。
                </div>
                
                <div class="paragraph">
                    其次爾人間，兵皁倡優徒。
                </div>
                
                <div class="paragraph">
                    子不父而父，妻不夫而夫。
                </div>
                
                <div class="paragraph">
                    臣不君爾事，民不家爾居。
                </div>
                
                <div class="paragraph">
                    目不識牛桑，手不親犂鋤。
                </div>
                
                <div class="paragraph">
                    平時不把兵，皮革包矛殳。
                </div>
                
                <div class="paragraph">
                    開口坐待食，萬廩傾所須。
                </div>
                
                <div class="paragraph">
                    家世不藏機，繪繡綿衣襦。
                </div>
                
                <div class="paragraph">
                    髙堂傾美酒，臠肉膾百魚。
                </div>
                
                <div class="paragraph">
                    良材琢梓楠，重屋擎空虚。
                </div>
                
                <div class="paragraph">
                    貧者無室廬，父子各席居。
                </div>
                
                <div class="paragraph">
                    賤者餓無食，妻子相對吁。
                </div>
                
                <div class="paragraph">
                    貴賤雖云異，其類同一初。
                </div>
                
                <div class="paragraph">
                    此固人食人，爾責反捨諸。
                </div>
                
                <div class="paragraph">
                    我類蝗名目，所食况有餘。
                </div>
                
                <div class="paragraph">
                    吳饑可食越，齊餓食魯邾。
                </div>
                
                <div class="paragraph">
                    吾害尚可逃，爾害死不除。
                </div>
                
                <div class="paragraph">
                    而作疾我詩，子語得無迂。
                </div>
                
        </div>
    </div>
</body>

</html>