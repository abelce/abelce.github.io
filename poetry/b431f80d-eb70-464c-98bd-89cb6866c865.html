<!DOCTYPE html>
<html>

<head>
    <title>
        自尤
    </title>
    <meta name="keywords" content="自尤 -- 蘇洵">
    <meta name="description" content="自尤 -- 蘇洵">
    <meta property="og:title" content="自尤">
    <meta property="og:url" content="https://vwood.xyz/poetry/b431f80d-eb70-464c-98bd-89cb6866c865.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            自尤
        </h2>
        <div class="author"><a href="/author/01d16e06-ea2f-4030-988d-58cf1128e81c.html" title="蘇洵" target="_blank">
                蘇洵
            </a> (宋)
        </div>
        <div class="paragraphs">
            
                <div class="paragraph">
                    五月之旦茲何辰，有女强死無由伸。
                </div>
                
                <div class="paragraph">
                    嗟予爲父亦不武，使汝孤塚埋冤魂。
                </div>
                
                <div class="paragraph">
                    死生壽夭固無定，我豈以此輒怨人。
                </div>
                
                <div class="paragraph">
                    當時此事最驚衆，行道聞者皆醉辛。
                </div>
                
                <div class="paragraph">
                    余家世世本好學，生女不獨治組紃。
                </div>
                
                <div class="paragraph">
                    讀書未省事華飾，下筆亹亹能屬文。
                </div>
                
                <div class="paragraph">
                    家貧不敢嫁豪貴，恐彼非偶難爲親。
                </div>
                
                <div class="paragraph">
                    汝母之兄汝叔舅，求以厥子來結姻。
                </div>
                
                <div class="paragraph">
                    鄉人婚嫁重母族，雖我不肯將安云。
                </div>
                
                <div class="paragraph">
                    生年十六亦已嫁，日負憂責無歡欣。
                </div>
                
                <div class="paragraph">
                    歸寧見我悲且泣，告我家事不可陳。
                </div>
                
                <div class="paragraph">
                    舅姑叔妹不知道，棄禮自快紛如雲。
                </div>
                
                <div class="paragraph">
                    人多我寡勢不勝，祗欲强學非天真。
                </div>
                
                <div class="paragraph">
                    昨朝告以此太甚，捩耳不聽生怒嗔。
                </div>
                
                <div class="paragraph">
                    余言如此非乃事，爲婦何不善一身。
                </div>
                
                <div class="paragraph">
                    嗟哉爾夫任此責，可奈狂狠如癡麏。
                </div>
                
                <div class="paragraph">
                    忠臣汝不見洩冶，諫死世不非陳君。
                </div>
                
                <div class="paragraph">
                    誰知余言果不妄，明年會汝初生孫。
                </div>
                
                <div class="paragraph">
                    一朝有疾莫肯視，此意豈尚求爾存。
                </div>
                
                <div class="paragraph">
                    憂惶百計獨汝母，復有汝父驚且奔。
                </div>
                
                <div class="paragraph">
                    此時汝舅擁愛妾，呼盧握槊如隔鄰。
                </div>
                
                <div class="paragraph">
                    狂言發病若有怪，里有老婦能降神。
                </div>
                
                <div class="paragraph">
                    呼來問訊豈得已，汝舅責我學不純。
                </div>
                
                <div class="paragraph">
                    急難造次不可動，堅坐有類天王尊。
                </div>
                
                <div class="paragraph">
                    導其女妻使爲孽，就病索汝襦與裙。
                </div>
                
                <div class="paragraph">
                    衣之出看又汝告，謬爲與汝增殷勤。
                </div>
                
                <div class="paragraph">
                    多多擾亂莫勝記，咎汝不肯同其塵。
                </div>
                
                <div class="paragraph">
                    經旬乳藥漸有喜，移病余告未絕根。
                </div>
                
                <div class="paragraph">
                    喉中喘息氣纔屬，日使勉强飡肥珍。
                </div>
                
                <div class="paragraph">
                    舅姑不許再生活，巧計竊發何不仁。
                </div>
                
                <div class="paragraph">
                    嬰兒盈尺未能語，忽然奪去詞紛紛。
                </div>
                
                <div class="paragraph">
                    傳言姑怒不歸覲，急抱疾走何暇詢。
                </div>
                
                <div class="paragraph">
                    病中憂恐莫能測，起坐無語涕滿巾。
                </div>
                
                <div class="paragraph">
                    須臾病作狀如故，三日不救誰緣因。
                </div>
                
                <div class="paragraph">
                    此惟汝甥汝兒婦，何用負汝漫無恩。
                </div>
                
                <div class="paragraph">
                    嗟余生女苟不義，雖汝手刃吾何言。
                </div>
                
                <div class="paragraph">
                    儼然正直好禮讓，才敏明辯超無倫。
                </div>
                
                <div class="paragraph">
                    正應以此獲尤譴，汝可以手心自捫。
                </div>
                
                <div class="paragraph">
                    此雖法律所無奈，尚可仰首披蒼旻。
                </div>
                
                <div class="paragraph">
                    天高鬼神不可信，後世有耳猶或聞。
                </div>
                
                <div class="paragraph">
                    只今聞者已不服，恨我無勇不復冤。
                </div>
                
                <div class="paragraph">
                    惟余故人不責汝，問我此事久嘆呻。
                </div>
                
                <div class="paragraph">
                    慘然謂我子無恨，此罪在子何尤人。
                </div>
                
                <div class="paragraph">
                    虎跑牛觸不足怪，當自爲計免見吞。
                </div>
                
                <div class="paragraph">
                    深居高堂閉重鍵，牛虎豈解逾牆垣。
                </div>
                
                <div class="paragraph">
                    登山入澤不自愛，安可僥倖遭騏驎。
                </div>
                
                <div class="paragraph">
                    明珠美玉本無價，棄置溝上多緇磷。
                </div>
                
                <div class="paragraph">
                    置之失地自當爾，既爾何咎荆與榛。
                </div>
                
                <div class="paragraph">
                    嗟哉此事余有罪，當使天下重結婚。
                </div>
                
        </div>
    </div>
</body>

</html>