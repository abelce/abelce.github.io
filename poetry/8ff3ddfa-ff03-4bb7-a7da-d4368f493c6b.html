<!DOCTYPE html>
<html>

<head>
    <title>
        壽主簿
    </title>
    <meta name="keywords" content="壽主簿 -- 吳申甫">
    <meta name="description" content="壽主簿 -- 吳申甫">
    <meta property="og:title" content="壽主簿">
    <meta property="og:url" content="https://vwood.xyz/poetry/8ff3ddfa-ff03-4bb7-a7da-d4368f493c6b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            壽主簿
        </h2>
        <div class="author"><a href="/author/866f4618-6b1c-4f82-9762-a0c1b113a538.html" title="吳申甫" target="_blank">
                吳申甫
            </a> (宋)
        </div>
        <div class="paragraphs">
            
                <div class="paragraph">
                    武夷之山奇而青，九曲之水秀且清。
                </div>
                
                <div class="paragraph">
                    山奇水秀佳氣萃，孕毓多少名公卿。
                </div>
                
                <div class="paragraph">
                    世運推來五百歲，岳瀆又應一賢生。
                </div>
                
                <div class="paragraph">
                    相國蕭何儲大昴，謫仙李白扶長庚。
                </div>
                
                <div class="paragraph">
                    拍塞家聲今幾載，雲來見此千人英。
                </div>
                
                <div class="paragraph">
                    年少萬卷付一讀，胸中霜氣秋空橫。
                </div>
                
                <div class="paragraph">
                    驊騮不作伏櫪態，夢寐抵掌收功名。
                </div>
                
                <div class="paragraph">
                    屬時綠林肆分擾，鄰疆鼎沸無遑寧。
                </div>
                
                <div class="paragraph">
                    笑看吳鈎應嚼齒，折衝不辭鞍馬塵。
                </div>
                
                <div class="paragraph">
                    發輸紅腐活饑殍，呻吟變作謳歌聲。
                </div>
                
                <div class="paragraph">
                    勾稽詎足究施設，直須舟楫濟通津。
                </div>
                
                <div class="paragraph">
                    幕府籌功居第一，聯翩奏剡飛天庭。
                </div>
                
                <div class="paragraph">
                    日邊消息清夜至，芝泥炳煥皇恩新。
                </div>
                
                <div class="paragraph">
                    銓闈行脫囊中穎，佩玉鳴珂遊帝京。
                </div>
                
                <div class="paragraph">
                    書雲過後兩旬及，還是霄躔初度辰。
                </div>
                
                <div class="paragraph">
                    和氣恰隨陽氣轉，台星還並壽星明。
                </div>
                
                <div class="paragraph">
                    北山底處香風動，湖山裏外祥烟輕。
                </div>
                
                <div class="paragraph">
                    幃羅幙繡玳筵列，歌珠舞翠金壺傾。
                </div>
                
                <div class="paragraph">
                    未祝修身如成子，未祝龐眉偕錢鏗。
                </div>
                
                <div class="paragraph">
                    但願登金仍步玉，鹽梅商鼎早調羹。
                </div>
                
                <div class="paragraph">
                    歸來武夷溪九曲，幔亭曾孫旋尋盟。
                </div>
                
                <div class="paragraph">
                    眉壽堂中恣盤礴，摩挲銅狄細推評。
                </div>
                
                <div class="paragraph">
                    武夷之山比公壽，與公千歲同崢嶸。
                </div>
                
                <div class="paragraph">
                    九曲之水釀公酒，與公千歲供壽觥。
                </div>
                
                <div class="paragraph">
                    我亦更辦詩千首，一年一首伸賀誠。
                </div>
                
        </div>
    </div>
</body>

</html>