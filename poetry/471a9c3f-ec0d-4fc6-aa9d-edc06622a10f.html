<!DOCTYPE html>
<html>

<head>
    <title>
        永嘉水
    </title>
    <meta name="keywords" content="永嘉水 -- 員興宗">
    <meta name="description" content="永嘉水 -- 員興宗">
    <meta property="og:title" content="永嘉水">
    <meta property="og:url" content="https://vwood.xyz/poetry/471a9c3f-ec0d-4fc6-aa9d-edc06622a10f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            永嘉水
        </h2>
        <div class="author"><a href="/author/9ced3415-efc0-4944-9271-c5e0c4e58be1.html" title="員興宗" target="_blank">
                員興宗
            </a> (宋)
        </div>
        <div class="paragraphs">
            
                <div class="paragraph">
                    鄭侯興言水于溫，厥災茫昧數莫源。
                </div>
                
                <div class="paragraph">
                    于時頑秋後中元，淫虹曳曳妖暈噴。
                </div>
                
                <div class="paragraph">
                    夜星不呈墨微垣，鬰律撼怒排天根。
                </div>
                
                <div class="paragraph">
                    擺磨雜嶽濤飛軒，豁驚瞥悚勢蕩渾。
                </div>
                
                <div class="paragraph">
                    凶颶埽寬震虛垠，瀿傾瀆裂軸轉坤。
                </div>
                
                <div class="paragraph">
                    腷膊萬馬來聲喧，衆鼓駭駭闐箎塤。
                </div>
                
                <div class="paragraph">
                    湠漫沏送無回沄，陰旄威纛空飛騫。
                </div>
                
                <div class="paragraph">
                    嬰鮐漂沛趨冥門，带不不屬隳巾褌。
                </div>
                
                <div class="paragraph">
                    啾呶直上聲天冤，元驅鬼紲俱奔奔。
                </div>
                
                <div class="paragraph">
                    肉不擁掩張髀臀，母識子死翁號孫。
                </div>
                
                <div class="paragraph">
                    凌耶厲耶千山髠，而况下數鷄鼠豚。
                </div>
                
                <div class="paragraph">
                    濘淖飛濺疑翻盆，岸津水溽沸鵰猿。
                </div>
                
                <div class="paragraph">
                    目材耳井其能存，我知其端義可援。
                </div>
                
                <div class="paragraph">
                    無乃水伯真少恩，翹翹抉抉兇凌屯。
                </div>
                
                <div class="paragraph">
                    手擘三山巨靈翻，大漚幕島叢旗㠾。
                </div>
                
                <div class="paragraph">
                    天吳不仁閃雙湲，主張龍孽龜魚黿。
                </div>
                
                <div class="paragraph">
                    牙眼怖鰐翼厲鯤，唅呀擺掉齒腭反。
                </div>
                
                <div class="paragraph">
                    禹手不胼息兩跟，四載難乘駐厥轓。
                </div>
                
                <div class="paragraph">
                    漢家循河昔墊昏，側身以蔽太守尊。
                </div>
                
                <div class="paragraph">
                    淛東之東孰於藩，赤子魚頭浸莫言。
                </div>
                
                <div class="paragraph">
                    帝階修修闢重閽，媕娿欺天樹幽怨。
                </div>
                
                <div class="paragraph">
                    沉家十萬忍不論，誰歟廣騷些其魂。
                </div>
                
                <div class="paragraph">
                    幸哉皇明煦朝暾，羅金走帛恩丘園。
                </div>
                
                <div class="paragraph">
                    我咨溫人爲周爰，河魁之應顛崑崙。
                </div>
                
                <div class="paragraph">
                    嗟嗟奚自理不煩，常盤喜鮮口吐吞。
                </div>
                
                <div class="paragraph">
                    剜元剔鬣命蜿蜿，毫髮不備唏空飧。
                </div>
                
                <div class="paragraph">
                    以是眩客詔後昆，帝敕海若澆愁痕。
                </div>
                
                <div class="paragraph">
                    自今起仁略炮燔，縱彼川泳鱗鰭掀。
                </div>
                
                <div class="paragraph">
                    物不暴殄帝所敦，永嘉于于福以蕃。
                </div>
                
                <div class="paragraph">
                    嗚呼愈也惟戒焚，我則解摘哀窮樊，其亦滅愧心可捫。
                </div>
                
        </div>
    </div>
</body>

</html>