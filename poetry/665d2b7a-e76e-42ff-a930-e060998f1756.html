<!DOCTYPE html>
<html>

<head>
    <title>
        和荅詩十首 荅桐花
    </title>
    <meta name="keywords" content="和荅詩十首 荅桐花 -- 白居易">
    <meta name="description" content="和荅詩十首 荅桐花 -- 白居易">
    <meta property="og:title" content="和荅詩十首 荅桐花">
    <meta property="og:url" content="https://vwood.xyz/poetry/665d2b7a-e76e-42ff-a930-e060998f1756.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和荅詩十首 荅桐花
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    山木多蓊鬱，茲桐獨亭亭。
                </div>
                
                <div class="paragraph">
                    葉重碧雲片，花簇紫霞英。
                </div>
                
                <div class="paragraph">
                    是時三月天，春暖山雨晴。
                </div>
                
                <div class="paragraph">
                    夜色向月淺，闇香隨風輕。
                </div>
                
                <div class="paragraph">
                    行者多商賈，居者悉黎氓。
                </div>
                
                <div class="paragraph">
                    無人解賞愛，有客獨屏營。
                </div>
                
                <div class="paragraph">
                    手攀花枝立，足蹋花影行。
                </div>
                
                <div class="paragraph">
                    生憐不得所，死欲揚其聲。
                </div>
                
                <div class="paragraph">
                    截爲天子琴，刻作古人形。
                </div>
                
                <div class="paragraph">
                    云待我成器，薦之於穆清。
                </div>
                
                <div class="paragraph">
                    誠是君子心，恐非草木情。
                </div>
                
                <div class="paragraph">
                    胡爲愛其華，而反傷其生。
                </div>
                
                <div class="paragraph">
                    老龜被刳腸，不如無神靈。
                </div>
                
                <div class="paragraph">
                    雄雞自斷尾，不願爲犧牲。
                </div>
                
                <div class="paragraph">
                    況此好顏色，花紫葉青青。
                </div>
                
                <div class="paragraph">
                    宜遂天地性，忍加刀斧刑。
                </div>
                
                <div class="paragraph">
                    我思五丁力，拔入九重城。
                </div>
                
                <div class="paragraph">
                    當君正殿栽，花葉生光晶。
                </div>
                
                <div class="paragraph">
                    上對月中桂，下覆階前蓂。
                </div>
                
                <div class="paragraph">
                    汎拂香爐煙，隱映斧藻屏。
                </div>
                
                <div class="paragraph">
                    爲君布綠陰，當暑蔭軒楹。
                </div>
                
                <div class="paragraph">
                    沈沈綠滿地，桃李不敢爭。
                </div>
                
                <div class="paragraph">
                    爲君發清韻，風來如叩瓊。
                </div>
                
                <div class="paragraph">
                    泠泠聲滿耳，鄭衛不足聽。
                </div>
                
                <div class="paragraph">
                    受君封植力，不獨吐芬馨。
                </div>
                
                <div class="paragraph">
                    助君行春令，開花應晴明。
                </div>
                
                <div class="paragraph">
                    受君雨露恩，不獨含芳榮。
                </div>
                
                <div class="paragraph">
                    戒君無戲言，翦葉封弟兄。
                </div>
                
                <div class="paragraph">
                    受君歲月功，不獨資生成。
                </div>
                
                <div class="paragraph">
                    爲君長高枝，鳳皇上頭鳴。
                </div>
                
                <div class="paragraph">
                    一鳴君萬歲，壽如山不傾。
                </div>
                
                <div class="paragraph">
                    再鳴萬人泰，泰階爲之平。
                </div>
                
                <div class="paragraph">
                    如何有此用，幽滯在巖坰。
                </div>
                
                <div class="paragraph">
                    歲月不爾駐，孤芳坐凋零。
                </div>
                
                <div class="paragraph">
                    請向桐枝上，爲余題姓名。
                </div>
                
                <div class="paragraph">
                    待余有勢力，移爾獻丹庭。
                </div>
                
        </div>
    </div>
</body>

</html>