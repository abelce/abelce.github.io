<!DOCTYPE html>
<html>

<head>
    <title>
        道士王元之以詩爲贈多見哀勉因以古詩爲答
    </title>
    <meta name="keywords" content="道士王元之以詩爲贈多見哀勉因以古詩爲答 -- 王令">
    <meta name="description" content="道士王元之以詩爲贈多見哀勉因以古詩爲答 -- 王令">
    <meta property="og:title" content="道士王元之以詩爲贈多見哀勉因以古詩爲答">
    <meta property="og:url" content="https://vwood.xyz/poetry/04399f9f-3044-4622-b873-ec4ab78215a6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            道士王元之以詩爲贈多見哀勉因以古詩爲答
        </h2>
        <div class="author"><a href="/author/e2c07212-1ac6-4d3a-bf2e-7edd2b90c0a8.html" title="王令" target="_blank">
                王令
            </a> (宋)
        </div>
        <div class="paragraphs">
            
                <div class="paragraph">
                    利劍不刺鼠，大釣不聯鮞。
                </div>
                
                <div class="paragraph">
                    天昏白日沉，劍决浮雲披。
                </div>
                
                <div class="paragraph">
                    地蕩海水揺，釣引九鯨縻。
                </div>
                
                <div class="paragraph">
                    固其用不常，安得易用爲。
                </div>
                
                <div class="paragraph">
                    當其未效間，是亦鉛與鈹。
                </div>
                
                <div class="paragraph">
                    吾非小丈夫，胸中少翹奇。
                </div>
                
                <div class="paragraph">
                    少年嗜勇黠，跨壓百雄低。
                </div>
                
                <div class="paragraph">
                    兩眼皆豚羊，一腹千熊羆。
                </div>
                
                <div class="paragraph">
                    使氣睨羣輩，問今當我誰。
                </div>
                
                <div class="paragraph">
                    四海有守兵，謂予皆恥之。
                </div>
                
                <div class="paragraph">
                    左手將醢戎，右手期鋤夷。
                </div>
                
                <div class="paragraph">
                    書足記姓名，劍亦棄不治。
                </div>
                
                <div class="paragraph">
                    不願當世是，不羞羣曹嗤。
                </div>
                
                <div class="paragraph">
                    曰富貴在我，又何有年時。
                </div>
                
                <div class="paragraph">
                    塊視勒山功，芥拾封侯龜。
                </div>
                
                <div class="paragraph">
                    一日忽自悟，吾豈虔强兒。
                </div>
                
                <div class="paragraph">
                    舊聞有六經，條理兩可師。
                </div>
                
                <div class="paragraph">
                    無不至聖人，有學中自隳。
                </div>
                
                <div class="paragraph">
                    勿遂謂不及，吾由未嘗追。
                </div>
                
                <div class="paragraph">
                    好勇不好道，吾將自誅非。
                </div>
                
                <div class="paragraph">
                    浩乎如有失，茫乎其若思。
                </div>
                
                <div class="paragraph">
                    望乎如未獲，專乎如有期。
                </div>
                
                <div class="paragraph">
                    夜或不記寢，晝或忘其饑。
                </div>
                
                <div class="paragraph">
                    不以懦自卻，不以庸自卑。
                </div>
                
                <div class="paragraph">
                    樹而不可拔，山而不可移。
                </div>
                
                <div class="paragraph">
                    拒之不使雜，磨之不容疵。
                </div>
                
                <div class="paragraph">
                    孰爲古之聖，孰爲今之推。
                </div>
                
                <div class="paragraph">
                    孰遠不可到，孰髙不可訾。
                </div>
                
                <div class="paragraph">
                    置易攻其難，力險肆自夷。
                </div>
                
                <div class="paragraph">
                    上自太古先，跂軒而望羲。
                </div>
                
                <div class="paragraph">
                    下至三代来，堯舜禹湯姬。
                </div>
                
                <div class="paragraph">
                    周公汲汲勞，仲尼皇皇疲。
                </div>
                
                <div class="paragraph">
                    軻况比踵游，雄愈磨肩馳。
                </div>
                
                <div class="paragraph">
                    或示我使響，或導我使隨。
                </div>
                
                <div class="paragraph">
                    或鑿我未開，或完我已虧。
                </div>
                
                <div class="paragraph">
                    或退而我引，或墜而我提。
                </div>
                
                <div class="paragraph">
                    或輔而我夹，或顛而我支。
                </div>
                
                <div class="paragraph">
                    或砭我贅疣，或膏我瘡痍。
                </div>
                
                <div class="paragraph">
                    浴我抆我垢，醖我釀我醨。
                </div>
                
                <div class="paragraph">
                    計昔以較今，悞是而恨迷。
                </div>
                
                <div class="paragraph">
                    固知於聖賢，實辱再造私。
                </div>
                
                <div class="paragraph">
                    道遠致力多，功大收效遲。
                </div>
                
                <div class="paragraph">
                    今而所存者，財一毛於皮。
                </div>
                
                <div class="paragraph">
                    苟曰成不成，我有罪未知。
                </div>
                
                <div class="paragraph">
                    如夫用不用，敢繫天爲辭。
                </div>
                
                <div class="paragraph">
                    若寒餒貧賤，此於我何居。
                </div>
                
                <div class="paragraph">
                    若誇毁譽訾，此其如予奚。
                </div>
                
                <div class="paragraph">
                    王君異學者，見我加嗟咨。
                </div>
                
                <div class="paragraph">
                    叙其念惜心，投以弔勉詩。
                </div>
                
                <div class="paragraph">
                    語愛則然爾，燭理似或遺。
                </div>
                
                <div class="paragraph">
                    輙自訟由来，强答非所宜。
                </div>
                
        </div>
    </div>
</body>

</html>