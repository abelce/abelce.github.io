<!DOCTYPE html>
<html>

<head>
    <title>
        紹興中興上復古詩
    </title>
    <meta name="keywords" content="紹興中興上復古詩 -- 張嵲">
    <meta name="description" content="紹興中興上復古詩 -- 張嵲">
    <meta property="og:title" content="紹興中興上復古詩">
    <meta property="og:url" content="https://vwood.xyz/poetry/d4548a1a-7ac2-4593-be88-1e8d92790c53.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            紹興中興上復古詩
        </h2>
        <div class="author"><a href="/author/f0a326fd-8228-42f5-86d5-9cf5654df5bb.html" title="張嵲" target="_blank">
                張嵲
            </a> (宋)
        </div>
        <div class="paragraphs">
            
                <div class="paragraph">
                    天監我宋，受命以人。
                </div>
                
                <div class="paragraph">
                    咋爲亂階，以啓聖人。
                </div>
                
                <div class="paragraph">
                    皇帝嗣位，其仁如春。
                </div>
                
                <div class="paragraph">
                    萬邦欣載，共惟帝臣。
                </div>
                
                <div class="paragraph">
                    垂衣高拱，惟務儉勤。
                </div>
                
                <div class="paragraph">
                    恤民不怠，懋穡勸分。
                </div>
                
                <div class="paragraph">
                    卑宫勿飾，服御無文。
                </div>
                
                <div class="paragraph">
                    膳食取具，不羞庶珍。
                </div>
                
                <div class="paragraph">
                    內官弗備，簡御嬙嬪。
                </div>
                
                <div class="paragraph">
                    抑損戚畹，登崇搢紳。
                </div>
                
                <div class="paragraph">
                    吏除苛繞，獄去放分。
                </div>
                
                <div class="paragraph">
                    刑罰不試，號令不頻。
                </div>
                
                <div class="paragraph">
                    旰食宵衣，導率以身。
                </div>
                
                <div class="paragraph">
                    行之期年，天下歸仁。
                </div>
                
                <div class="paragraph">
                    皇帝躬行，過於堯禹。
                </div>
                
                <div class="paragraph">
                    如天不言，乃帝之所。
                </div>
                
                <div class="paragraph">
                    內資稟命，外須訓撫。
                </div>
                
                <div class="paragraph">
                    不有相賢，孰資察補。
                </div>
                
                <div class="paragraph">
                    天舍其衷，遺之碩輔。
                </div>
                
                <div class="paragraph">
                    實惟舊臣，乃吾肱股。
                </div>
                
                <div class="paragraph">
                    昔以夢求，今以德錯。
                </div>
                
                <div class="paragraph">
                    皇帝曰咨，惟予與汝。
                </div>
                
                <div class="paragraph">
                    我唱而和，無或疑阻。
                </div>
                
                <div class="paragraph">
                    如手如臂，如心如膂。
                </div>
                
                <div class="paragraph">
                    如彼事神，汝爲椒糈。
                </div>
                
                <div class="paragraph">
                    如彼琴瑟，相待戞拊。
                </div>
                
                <div class="paragraph">
                    相臣受命，于帝其訓。
                </div>
                
                <div class="paragraph">
                    敢憚夙宵，以圖淑問。
                </div>
                
                <div class="paragraph">
                    衣不及带，冠不暇正。
                </div>
                
                <div class="paragraph">
                    內事撫摩，外修好聘。
                </div>
                
                <div class="paragraph">
                    忍尤攘紛，徂惟求定。
                </div>
                
                <div class="paragraph">
                    皇帝之孝，克邁帝舜。
                </div>
                
                <div class="paragraph">
                    相臣佐之，兹惟無競。
                </div>
                
                <div class="paragraph">
                    上感穹昊，下格殊鄰。
                </div>
                
                <div class="paragraph">
                    以暴爲恩，易頑以馴。
                </div>
                
                <div class="paragraph">
                    母后既歸，東朝侍御。
                </div>
                
                <div class="paragraph">
                    天下載歡，若饑得哺。
                </div>
                
                <div class="paragraph">
                    天子躬儉，惟親是豐。
                </div>
                
                <div class="paragraph">
                    未明求衣，朝長樂宫。
                </div>
                
                <div class="paragraph">
                    禮備家人，養以天下。
                </div>
                
                <div class="paragraph">
                    先意承旨，事無違者。
                </div>
                
                <div class="paragraph">
                    天子行孝，天下承風。
                </div>
                
                <div class="paragraph">
                    胥訓胥效，比屋可封。
                </div>
                
                <div class="paragraph">
                    乃建中宫，以母四海。
                </div>
                
                <div class="paragraph">
                    詩首關雎，易稱中饋。
                </div>
                
                <div class="paragraph">
                    天子之尊，亦資內助。
                </div>
                
                <div class="paragraph">
                    上奉慈顔，下式寰宇。
                </div>
                
                <div class="paragraph">
                    事親底豫，化民致和。
                </div>
                
                <div class="paragraph">
                    始於壼閾，邦國是訛。
                </div>
                
                <div class="paragraph">
                    太學肇建，四方是極。
                </div>
                
                <div class="paragraph">
                    增博士員，導以經術。
                </div>
                
                <div class="paragraph">
                    有來英髦，充牣上京。
                </div>
                
                <div class="paragraph">
                    三年大比，以考其成。
                </div>
                
                <div class="paragraph">
                    異時之用，維公維卿。
                </div>
                
                <div class="paragraph">
                    石渠廣內，圖書之淵。
                </div>
                
                <div class="paragraph">
                    羽陵之蠧，斷簡之編。
                </div>
                
                <div class="paragraph">
                    是息是游，英俊在焉。
                </div>
                
                <div class="paragraph">
                    逸群之彦，比跡卿雲。
                </div>
                
                <div class="paragraph">
                    懷材待問，發聞揚芬。
                </div>
                
                <div class="paragraph">
                    馳騁古今，上下典墳。
                </div>
                
                <div class="paragraph">
                    考正律度，是爲景鍾。
                </div>
                
                <div class="paragraph">
                    導和殖財，國用以豐。
                </div>
                
                <div class="paragraph">
                    不窕不槬，咸中典刑。
                </div>
                
                <div class="paragraph">
                    有渙其章，上公是銘。
                </div>
                
                <div class="paragraph">
                    兹器惟則，允爲國經。
                </div>
                
                <div class="paragraph">
                    德爵之亞，莫尚惟齒。
                </div>
                
                <div class="paragraph">
                    班序顛毛，以爲民紀。
                </div>
                
                <div class="paragraph">
                    鄉飲既行，郡邑是遵。
                </div>
                
                <div class="paragraph">
                    洙泗之風，無復齗齗。
                </div>
                
                <div class="paragraph">
                    井田既壞，民困劫假。
                </div>
                
                <div class="paragraph">
                    乃正經界，以實多寡。
                </div>
                
                <div class="paragraph">
                    賦入既均，貧富不病。
                </div>
                
                <div class="paragraph">
                    非上恤之，孰拯其命。
                </div>
                
                <div class="paragraph">
                    誕彌之節，式宴示慈。
                </div>
                
                <div class="paragraph">
                    樂不計費，孰敢節之。
                </div>
                
                <div class="paragraph">
                    皇帝曰咨，費財無藝。
                </div>
                
                <div class="paragraph">
                    親降德音，以禁肆侈。
                </div>
                
                <div class="paragraph">
                    天下歡然，稱盛德事。
                </div>
                
                <div class="paragraph">
                    匪帝命之，臣子曷議。
                </div>
                
                <div class="paragraph">
                    著之令甲，付之史官。
                </div>
                
                <div class="paragraph">
                    永永萬年，無或敢干。
                </div>
                
                <div class="paragraph">
                    人事既洽，惟神是事。
                </div>
                
                <div class="paragraph">
                    于廟于郊，各盡其禮。
                </div>
                
                <div class="paragraph">
                    其郊維何，蕆事圜丘。
                </div>
                
                <div class="paragraph">
                    帝御六龍，冕十二旒。
                </div>
                
                <div class="paragraph">
                    既新宫架，既備禮服。
                </div>
                
                <div class="paragraph">
                    有潔其牲，有温其玉。
                </div>
                
                <div class="paragraph">
                    合袪天地，侑以祖考。
                </div>
                
                <div class="paragraph">
                    樂奏六變，其音肆好。
                </div>
                
                <div class="paragraph">
                    問誰相祀，實維上公。
                </div>
                
                <div class="paragraph">
                    登降跪起，有肅其容。
                </div>
                
                <div class="paragraph">
                    天地並况，瑞物來下。
                </div>
                
                <div class="paragraph">
                    天子萬年，以有神嘏。
                </div>
                
                <div class="paragraph">
                    其廟維何，可以觀德。
                </div>
                
                <div class="paragraph">
                    德盛不祧，祀事不忒。
                </div>
                
                <div class="paragraph">
                    祖廟既飭，旅楹有閑。
                </div>
                
                <div class="paragraph">
                    原廟繼作，以游衣冠。
                </div>
                
                <div class="paragraph">
                    若節春秋，皇帝戾止。
                </div>
                
                <div class="paragraph">
                    薦獻有容，祖考咸喜。
                </div>
                
                <div class="paragraph">
                    禮成而退，祗奉不凟。
                </div>
                
                <div class="paragraph">
                    天子萬年，永綏遐福。
                </div>
                
                <div class="paragraph">
                    天神貴者，莫尊太一。
                </div>
                
                <div class="paragraph">
                    置祠爲民，其宫有洫。
                </div>
                
                <div class="paragraph">
                    既倣謬忌，道開八通。
                </div>
                
                <div class="paragraph">
                    皇帝臨饗，威神是崇。
                </div>
                
                <div class="paragraph">
                    天人相際，福禄攸同。
                </div>
                
                <div class="paragraph">
                    國南千畝，是爲帝籍。
                </div>
                
                <div class="paragraph">
                    天子肇祀，以祈黍稷。
                </div>
                
                <div class="paragraph">
                    我黍與與，我稷翼翼。
                </div>
                
                <div class="paragraph">
                    以享以祀，以爲民食。
                </div>
                
                <div class="paragraph">
                    福禄綏之，萬世無斁。
                </div>
                
                <div class="paragraph">
                    乃營吉壤，肇建高禖。
                </div>
                
                <div class="paragraph">
                    何以歆之，帝德不回。
                </div>
                
                <div class="paragraph">
                    瑞乙既至，后率所御。
                </div>
                
                <div class="paragraph">
                    以弗以祈，有秩斯祜。
                </div>
                
                <div class="paragraph">
                    千億之祥，兆於帝武。
                </div>
                
                <div class="paragraph">
                    天錫皇帝，聖欽不遲。
                </div>
                
                <div class="paragraph">
                    事神保民，以莫不祗。
                </div>
                
                <div class="paragraph">
                    上帝臨之，云何以報。
                </div>
                
                <div class="paragraph">
                    維年屢豐，諸福是効。
                </div>
                
                <div class="paragraph">
                    非維豐之，又布濩之。
                </div>
                
                <div class="paragraph">
                    東西北南，咸錫予之。
                </div>
                
                <div class="paragraph">
                    稼茂於野，粟積于倉。
                </div>
                
                <div class="paragraph">
                    禮義興行，民俗以臧。
                </div>
                
                <div class="paragraph">
                    桴鼓不鳴，獄訟衰息。
                </div>
                
                <div class="paragraph">
                    人有盖藏，道無捐瘠。
                </div>
                
                <div class="paragraph">
                    和氣所蒸，化爲瑞物。
                </div>
                
                <div class="paragraph">
                    甘露零庭，近在郊邑。
                </div>
                
                <div class="paragraph">
                    有木呈祥，合枝共柢。
                </div>
                
                <div class="paragraph">
                    考傳驗符，遠人不貳。
                </div>
                
                <div class="paragraph">
                    或剖其中，自然成文。
                </div>
                
                <div class="paragraph">
                    太平是告，希代莫聞。
                </div>
                
                <div class="paragraph">
                    豐年屢應，衆瑞應圖。
                </div>
                
                <div class="paragraph">
                    皇帝謙恭，不以自居。
                </div>
                
                <div class="paragraph">
                    圖回庶事，益慎厥初。
                </div>
                
                <div class="paragraph">
                    君臣相戒，可否吁俞。
                </div>
                
                <div class="paragraph">
                    政過三代，言成典謨。
                </div>
                
                <div class="paragraph">
                    歷選后辟，前載所無。
                </div>
                
                <div class="paragraph">
                    在昔中興，周漢二宣。
                </div>
                
                <div class="paragraph">
                    夏康商宗，漢祖晉元。
                </div>
                
                <div class="paragraph">
                    咸用干戈，配天祀夏。
                </div>
                
                <div class="paragraph">
                    其臣歌頌，或列于雅。
                </div>
                
                <div class="paragraph">
                    方之皇帝，爝火太陽。
                </div>
                
                <div class="paragraph">
                    顧無歌詩，垂世用光。
                </div>
                
                <div class="paragraph">
                    詞臣伏罪，無以塞責。
                </div>
                
                <div class="paragraph">
                    誰其詩之，以佐皇德。
                </div>
                
                <div class="paragraph">
                    下臣張嵲，過不自揆。
                </div>
                
                <div class="paragraph">
                    日官西掖，待罪文字。
                </div>
                
                <div class="paragraph">
                    敢頌厥美，以贊后功。
                </div>
                
                <div class="paragraph">
                    江漢崧高，不足比隆。
                </div>
                
        </div>
    </div>
</body>

</html>