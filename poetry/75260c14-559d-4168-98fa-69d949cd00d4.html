<!DOCTYPE html>
<html>

<head>
    <title>
        越問 篇引
    </title>
    <meta name="keywords" content="越問 篇引 -- 孫因">
    <meta name="description" content="越問 篇引 -- 孫因">
    <meta property="og:title" content="越問 篇引">
    <meta property="og:url" content="https://vwood.xyz/poetry/75260c14-559d-4168-98fa-69d949cd00d4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            越問 篇引
        </h2>
        <div class="author"><a href="/author/55dd747f-fa05-4c6e-b67c-0ed02446c763.html" title="孫因" target="_blank">
                孫因
            </a> (宋)
        </div>
        <div class="paragraphs">
            
                <div class="paragraph">
                    典午氏之盛時兮，余鼻祖曰子荆。
                </div>
                
                <div class="paragraph">
                    謀樂郊以隠居兮，颺潄石之清名。
                </div>
                
                <div class="paragraph">
                    有聞孫曰承公兮，嘗令鄞與餘姚。
                </div>
                
                <div class="paragraph">
                    愛會稽之山水兮，爰徙家於茲城。
                </div>
                
                <div class="paragraph">
                    當永和之九年兮，惠風暢夫莫春。
                </div>
                
                <div class="paragraph">
                    偕王謝之諸公兮，會修禊於蘭亭。
                </div>
                
                <div class="paragraph">
                    賦臨流之五言兮，寄幽尋之逸興。
                </div>
                
                <div class="paragraph">
                    泛迴沼倚脩竹兮，松風落而冷冷。
                </div>
                
                <div class="paragraph">
                    維興公尤好事兮，作流觴之後序。
                </div>
                
                <div class="paragraph">
                    助逸少之高致兮，齊芳譽於難兄。
                </div>
                
                <div class="paragraph">
                    既乃登陸而游兮，歷天台與四明。
                </div>
                
                <div class="paragraph">
                    潄飛瀑於筆端兮，遺擲地之金聲。
                </div>
                
                <div class="paragraph">
                    余自句章徙姚兮，倏綿歷乎十稔。
                </div>
                
                <div class="paragraph">
                    慨風流之浸邈兮，幸猶爲夫越氓。
                </div>
                
                <div class="paragraph">
                    掬清泉之潺湲兮，友過雲之溶洩。
                </div>
                
                <div class="paragraph">
                    訪樊榭之杳靄兮，栖石窗之玲瓏。
                </div>
                
                <div class="paragraph">
                    客有過余兮，謂余博覽而好古。
                </div>
                
                <div class="paragraph">
                    世爲越人兮，胡不志夫越之風土。
                </div>
                
                <div class="paragraph">
                    余謝不能兮，傴余指而縷數。
                </div>
                
                <div class="paragraph">
                    前有靈符之記兮，後有龜齡之賦。
                </div>
                
                <div class="paragraph">
                    嗟彼皆已爲陳迹兮，時亦隨夫所遇。
                </div>
                
                <div class="paragraph">
                    儻含毫而不斷兮，將羞余之鼻祖。
                </div>
                
        </div>
    </div>
</body>

</html>