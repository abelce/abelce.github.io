<!DOCTYPE html>
<html>

<head>
    <title>
        絃歌堂
    </title>
    <meta name="keywords" content="絃歌堂 -- 王洋">
    <meta name="description" content="絃歌堂 -- 王洋">
    <meta property="og:title" content="絃歌堂">
    <meta property="og:url" content="https://vwood.xyz/poetry/2d88ab2a-e296-490e-b00c-d3912827c3f8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            絃歌堂
        </h2>
        <div class="author"><a href="/author/83eaa586-92d3-48d4-ad67-a67f0954bd31.html" title="王洋" target="_blank">
                王洋
            </a> (宋)
        </div>
        <div class="paragraphs">
            
                <div class="paragraph">
                    曹務日以渾，令君心自清。
                </div>
                
                <div class="paragraph">
                    散彼愁歎氣，化作懽愉聲。
                </div>
                
                <div class="paragraph">
                    懽愉何所寄，寄此絃歌鳴。
                </div>
                
                <div class="paragraph">
                    歌如珠纍纍，絃以桐鏗鏗。
                </div>
                
                <div class="paragraph">
                    顧此三尺匣，中有萬古情。
                </div>
                
                <div class="paragraph">
                    大絃含春温，赤甲隨勾萌。
                </div>
                
                <div class="paragraph">
                    小絃羽雖細，一奏壯士驚。
                </div>
                
                <div class="paragraph">
                    次第徵角招，向日葵心傾。
                </div>
                
                <div class="paragraph">
                    商以表節義，皎皎秋霜明。
                </div>
                
                <div class="paragraph">
                    斂之五音全，昭氏無虧成。
                </div>
                
                <div class="paragraph">
                    鼓之播萬物，草木同敷榮。
                </div>
                
                <div class="paragraph">
                    令君保此器，常得心和平。
                </div>
                
                <div class="paragraph">
                    知君本抱道，巖壑依雲耕。
                </div>
                
                <div class="paragraph">
                    缾粟朝不飽，强起從簪纓。
                </div>
                
                <div class="paragraph">
                    素琴常在御，朝陽鳴簫笙。
                </div>
                
                <div class="paragraph">
                    蕭然古槐下，時乎一再行。
                </div>
                
                <div class="paragraph">
                    亭午百吏散，永日垂簾旌。
                </div>
                
                <div class="paragraph">
                    舟車自衝會，我道無將迎。
                </div>
                
                <div class="paragraph">
                    筆役眩朱墨，愷悌消紛爭。
                </div>
                
                <div class="paragraph">
                    誅求絕敲榜，升合均缾罌。
                </div>
                
                <div class="paragraph">
                    和風動千室，暖律鳴嚶嚶。
                </div>
                
                <div class="paragraph">
                    坐令今上饒，乃類古武城。
                </div>
                
                <div class="paragraph">
                    問君何能爾，但守一字誠。
                </div>
                
                <div class="paragraph">
                    吾聞古良吏，惠養先孤惸。
                </div>
                
                <div class="paragraph">
                    不聞棠陰中，髙燈照長檠。
                </div>
                
                <div class="paragraph">
                    大雅有夷路，小鮮無急烹。
                </div>
                
                <div class="paragraph">
                    令君實儒素，不肯尊錢兄。
                </div>
                
                <div class="paragraph">
                    吾心如平田，衎樂物自生。
                </div>
                
                <div class="paragraph">
                    勿言桐鄉陋，子孫傳令名。
                </div>
                
                <div class="paragraph">
                    勿言百里狹，列宿符郎星。
                </div>
                
                <div class="paragraph">
                    願君守此志，終始不變更。
                </div>
                
                <div class="paragraph">
                    豈惟人道順，可與神理幷。
                </div>
                
                <div class="paragraph">
                    辱君示琬琰，報德匪瑤瓊。
                </div>
                
                <div class="paragraph">
                    他年挾薰風，期君拂天棖。
                </div>
                
        </div>
    </div>
</body>

</html>