<!DOCTYPE html>
<html>

<head>
    <title>
        正同諸丈餞別制幹郎中
    </title>
    <meta name="keywords" content="正同諸丈餞別制幹郎中 -- 度正">
    <meta name="description" content="正同諸丈餞別制幹郎中 -- 度正">
    <meta property="og:title" content="正同諸丈餞別制幹郎中">
    <meta property="og:url" content="https://vwood.xyz/poetry/7104f47f-9bef-4b6e-8b97-553509b324c9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            正同諸丈餞別制幹郎中
        </h2>
        <div class="author"><a href="/author/51001c77-37ab-4808-a590-777a3659e2be.html" title="度正" target="_blank">
                度正
            </a> (宋)
        </div>
        <div class="paragraphs">
            
                <div class="paragraph">
                    春風來戶牖，春雨過庭隅。
                </div>
                
                <div class="paragraph">
                    攬袂送征車，去去不須臾。
                </div>
                
                <div class="paragraph">
                    借問何人斯，玉立美且姝。
                </div>
                
                <div class="paragraph">
                    慶曆丞相孫，太學學爲儒。
                </div>
                
                <div class="paragraph">
                    一日上震怒，大姦伏其辜。
                </div>
                
                <div class="paragraph">
                    議者不深計，但惟和是圖。
                </div>
                
                <div class="paragraph">
                    直欲函其首，而往獻匈奴。
                </div>
                
                <div class="paragraph">
                    君言國大柄，不過賞與誅。
                </div>
                
                <div class="paragraph">
                    況此非常刑，何言歸之歟。
                </div>
                
                <div class="paragraph">
                    日月天之經，山河地之樞。
                </div>
                
                <div class="paragraph">
                    綱維在名分，臣子當力扶。
                </div>
                
                <div class="paragraph">
                    大義儻一失，自今難枝吾。
                </div>
                
                <div class="paragraph">
                    此事如君家，曾老姑之夫。
                </div>
                
                <div class="paragraph">
                    又如和議初，編修澹齋胡。
                </div>
                
                <div class="paragraph">
                    精誠貫金石，勇氣激頑懦。
                </div>
                
                <div class="paragraph">
                    北庭聞此言，何敢更凶愚。
                </div>
                
                <div class="paragraph">
                    公卿顧之嘆，識者空嗟吁。
                </div>
                
                <div class="paragraph">
                    有如此英才，一第豈足汙。
                </div>
                
                <div class="paragraph">
                    便當司獻納，朝夕贊廟謨。
                </div>
                
                <div class="paragraph">
                    奈何遺之外，沈浮在江湖。
                </div>
                
                <div class="paragraph">
                    應聘入賓筵，萬里來成都。
                </div>
                
                <div class="paragraph">
                    我昔聞其名，英聲震八區。
                </div>
                
                <div class="paragraph">
                    今幸見其面，堂堂六尺軀。
                </div>
                
                <div class="paragraph">
                    胸中浩無際，萬卷儲經郛。
                </div>
                
                <div class="paragraph">
                    開口論世事，不訐亦不諛。
                </div>
                
                <div class="paragraph">
                    況茲當才難，所懷真所須。
                </div>
                
                <div class="paragraph">
                    奉檄過西鄙，敢憚歷崎嶇。
                </div>
                
                <div class="paragraph">
                    西州號陸海，劍外頗焦枯。
                </div>
                
                <div class="paragraph">
                    男耕饑不粟，女蠶寒不襦。
                </div>
                
                <div class="paragraph">
                    連年雖豐登，今其庶矣乎。
                </div>
                
                <div class="paragraph">
                    撫摩勸薄斂，勞來先蠲逋。
                </div>
                
                <div class="paragraph">
                    疾苦得上聞，歡聲沸道塗。
                </div>
                
                <div class="paragraph">
                    褰裳韓信溪，去就想不拘。
                </div>
                
                <div class="paragraph">
                    徘徊蕭何堰，萬斛收賦租。
                </div>
                
                <div class="paragraph">
                    釃酒李固墓，九原儻可呼。
                </div>
                
                <div class="paragraph">
                    再拜武侯祠，武侯伊呂徒。
                </div>
                
                <div class="paragraph">
                    事業雖不就，千載懸規摹。
                </div>
                
                <div class="paragraph">
                    一力扶漢鼎，初若甚區區。
                </div>
                
                <div class="paragraph">
                    北震于曹魏，東連于孫吳。
                </div>
                
                <div class="paragraph">
                    馴致河洛間，南望携簞壺。
                </div>
                
                <div class="paragraph">
                    傳記尚可考，遺迹應未蕪。
                </div>
                
                <div class="paragraph">
                    曩聞張忠獻，初官斂版趨。
                </div>
                
                <div class="paragraph">
                    慇懃嚴先生，贈言良非迂。
                </div>
                
                <div class="paragraph">
                    具云今漢中，二士山澤癯。
                </div>
                
                <div class="paragraph">
                    引之與爲友，道義相涵濡。
                </div>
                
                <div class="paragraph">
                    以此忠獻公，德業日敷腴。
                </div>
                
                <div class="paragraph">
                    駕言過漢中，願毋疾其驅。
                </div>
                
                <div class="paragraph">
                    世固不乏士，安知今也無。
                </div>
                
                <div class="paragraph">
                    邂逅或相遇，提携與之俱。
                </div>
                
                <div class="paragraph">
                    引領星橋邊，雲間望歸鳬。
                </div>
                
        </div>
    </div>
</body>

</html>