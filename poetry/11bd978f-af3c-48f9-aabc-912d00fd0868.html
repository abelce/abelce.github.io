<!DOCTYPE html>
<html>

<head>
    <title>
        酬裴員外以詩代書
    </title>
    <meta name="keywords" content="酬裴員外以詩代書 -- 高適">
    <meta name="description" content="酬裴員外以詩代書 -- 高適">
    <meta property="og:title" content="酬裴員外以詩代書">
    <meta property="og:url" content="https://vwood.xyz/poetry/11bd978f-af3c-48f9-aabc-912d00fd0868.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            酬裴員外以詩代書
        </h2>
        <div class="author"><a href="/author/020bec1e-f9c0-4a20-9650-305e570d88ec.html" title="高適" target="_blank">
                高適
            </a> (唐)
        </div>
        <div class="paragraphs">
            
                <div class="paragraph">
                    少時方浩蕩，遇物猶塵埃。
                </div>
                
                <div class="paragraph">
                    脫略身外事，交遊天下才。
                </div>
                
                <div class="paragraph">
                    單車入燕趙，獨立心悠哉。
                </div>
                
                <div class="paragraph">
                    寧知戎馬間，忽展平生懷。
                </div>
                
                <div class="paragraph">
                    且欣清論高，豈顧夕陽頹。
                </div>
                
                <div class="paragraph">
                    題詩碣石館，縱酒燕王臺。
                </div>
                
                <div class="paragraph">
                    北望沙漠垂，漫天雪皚皚。
                </div>
                
                <div class="paragraph">
                    臨邊無策略，覽古空裴回。
                </div>
                
                <div class="paragraph">
                    樂毅吾所憐，拔齊翻見猜。
                </div>
                
                <div class="paragraph">
                    荆卿吾所悲，適秦不復廻。
                </div>
                
                <div class="paragraph">
                    然諾多死地，公忠成禍胎。
                </div>
                
                <div class="paragraph">
                    與君從此辭，每恐流年催。
                </div>
                
                <div class="paragraph">
                    如何俱老大，始復忘形骸。
                </div>
                
                <div class="paragraph">
                    兄弟真二陸，聲名連八裴。
                </div>
                
                <div class="paragraph">
                    乙未將星變，賊臣候天災。
                </div>
                
                <div class="paragraph">
                    胡騎犯龍山，乘輿經馬嵬。
                </div>
                
                <div class="paragraph">
                    千官無倚着，萬姓徒悲哀。
                </div>
                
                <div class="paragraph">
                    誅呂鬼神動，安劉天地開。
                </div>
                
                <div class="paragraph">
                    奔波走風塵，倏忽值雲雷。
                </div>
                
                <div class="paragraph">
                    擁旄出淮甸，入幕徵楚材。
                </div>
                
                <div class="paragraph">
                    誓當剪鯨鯢，永以竭駑駘。
                </div>
                
                <div class="paragraph">
                    小人胡不仁，讒我成死灰。
                </div>
                
                <div class="paragraph">
                    賴得日月明，照耀無不該。
                </div>
                
                <div class="paragraph">
                    留司洛陽宮，詹府唯蒿萊。
                </div>
                
                <div class="paragraph">
                    是時掃氛祲，尚未殲渠魁。
                </div>
                
                <div class="paragraph">
                    背河列長圍，師老將亦乖。
                </div>
                
                <div class="paragraph">
                    歸軍劇風火，散卒爭椎埋。
                </div>
                
                <div class="paragraph">
                    一夕瀍洛空，生靈悲曝腮。
                </div>
                
                <div class="paragraph">
                    衣冠投草莽，予欲馳江淮。
                </div>
                
                <div class="paragraph">
                    登頓宛葉下，棲遑襄鄧隈。
                </div>
                
                <div class="paragraph">
                    城池何蕭條，邑屋更崩摧。
                </div>
                
                <div class="paragraph">
                    縱橫荆棘叢，但見瓦礫堆。
                </div>
                
                <div class="paragraph">
                    行人無血色，戰骨多青苔。
                </div>
                
                <div class="paragraph">
                    遂除彭門守，因得朝玉階。
                </div>
                
                <div class="paragraph">
                    激昂仰鵷鷺，獻替欣鹽梅。
                </div>
                
                <div class="paragraph">
                    驅傳及遠蕃，憂思鬱難排。
                </div>
                
                <div class="paragraph">
                    罷人紛爭訟，賦稅如山崖。
                </div>
                
                <div class="paragraph">
                    所思在畿甸，曾是魯宓儕。
                </div>
                
                <div class="paragraph">
                    自從拜郎官，列宿煥天街。
                </div>
                
                <div class="paragraph">
                    那能訪遐僻，還復寄瓊瓌。
                </div>
                
                <div class="paragraph">
                    金玉本高價，塤箎終易諧。
                </div>
                
                <div class="paragraph">
                    朗詠臨清秋，涼風下庭槐。
                </div>
                
                <div class="paragraph">
                    何意寇盜間，獨稱名義偕。
                </div>
                
                <div class="paragraph">
                    辛酸陳侯誄，歎息季鷹杯。
                </div>
                
                <div class="paragraph">
                    白日屢分手，青春不再來。
                </div>
                
                <div class="paragraph">
                    臥看中散論，愁憶太常齋。
                </div>
                
                <div class="paragraph">
                    酬贈徒爲爾，長歌還自咍。
                </div>
                
        </div>
    </div>
</body>

</html>