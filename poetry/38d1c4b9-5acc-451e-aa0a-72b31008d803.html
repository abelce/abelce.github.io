<!DOCTYPE html>
<html>

<head>
    <title>
        吳少由惠詩百篇久未及謝又以委貺勉次來韻
    </title>
    <meta name="keywords" content="吳少由惠詩百篇久未及謝又以委貺勉次來韻 -- 樓鑰">
    <meta name="description" content="吳少由惠詩百篇久未及謝又以委貺勉次來韻 -- 樓鑰">
    <meta property="og:title" content="吳少由惠詩百篇久未及謝又以委貺勉次來韻">
    <meta property="og:url" content="https://vwood.xyz/poetry/38d1c4b9-5acc-451e-aa0a-72b31008d803.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            吳少由惠詩百篇久未及謝又以委貺勉次來韻
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    江左一世稱名公，首出劉惔與王濛。
                </div>
                
                <div class="paragraph">
                    自高直以天自况，何止數仞言高墉。
                </div>
                
                <div class="paragraph">
                    虛聲一傳實何在，但知景附而風從。
                </div>
                
                <div class="paragraph">
                    我朝諸公門戶闊，普納萬象如虛空。
                </div>
                
                <div class="paragraph">
                    羣才俱入大鑪鞴，鑄人端如金在鎔。
                </div>
                
                <div class="paragraph">
                    又如東君一布令，白者自白紅自紅。
                </div>
                
                <div class="paragraph">
                    巖巖千載玉局老，少年徑以吾道東。
                </div>
                
                <div class="paragraph">
                    首干樂全次六一，二公自是燕許宗。
                </div>
                
                <div class="paragraph">
                    奏篇六論初流傳，四海一日俱承風。
                </div>
                
                <div class="paragraph">
                    其間傑出六君子，香薰班馬尤爲濃。
                </div>
                
                <div class="paragraph">
                    涪翁又分江西派，作圖序次由本中。
                </div>
                
                <div class="paragraph">
                    哦詩作文各務實，薦鶚不媿北海融。
                </div>
                
                <div class="paragraph">
                    坐令文物掩前代，主盟豈非諸老功。
                </div>
                
                <div class="paragraph">
                    固知文氣僵湜籍，亦許詩律沾徐洪。
                </div>
                
                <div class="paragraph">
                    宛丘諸黄接前輩，宜有此甥風味同。
                </div>
                
                <div class="paragraph">
                    蚤嘗決勝翰墨場，筆端豪健誰爭工。
                </div>
                
                <div class="paragraph">
                    新篇句句多灑落，妙畫字字真玲瓏。
                </div>
                
                <div class="paragraph">
                    惜哉生晚百餘載，歐蘇之門欠登龍。
                </div>
                
                <div class="paragraph">
                    尚茲踸踔未闊步，吞舟之魚溝豈容。
                </div>
                
                <div class="paragraph">
                    我方投老與世隔，映窗愛景方朣朧。
                </div>
                
                <div class="paragraph">
                    十年屏居可羅爵，何人來顧一禿翁。
                </div>
                
                <div class="paragraph">
                    儼然衣冠見吾子，文書銜袖名自通。
                </div>
                
                <div class="paragraph">
                    向來兩卷餘百篇，諷味抵今未能窮。
                </div>
                
                <div class="paragraph">
                    更携大篇如拱璧，刻畫無鹽賁孤蹤。
                </div>
                
                <div class="paragraph">
                    人言霜蹄騁夷路，我今秋隼凌三峯。
                </div>
                
                <div class="paragraph">
                    愛余過厚擬前良，此事如何著得儂。
                </div>
                
                <div class="paragraph">
                    老我不入杞梓林，嶧陽深隠如孤桐。
                </div>
                
                <div class="paragraph">
                    平生習氣掃欲盡，只有媿處著力攻。
                </div>
                
                <div class="paragraph">
                    子歸求之有餘師，惟知嘆息錦繡胸。
                </div>
                
                <div class="paragraph">
                    時時杖屨許來往，庶可歲寒相始終。
                </div>
                
        </div>
    </div>
</body>

</html>