<!DOCTYPE html>
<html>

<head>
    <title>
        孤憤吟四十韻
    </title>
    <meta name="keywords" content="孤憤吟四十韻 -- 高斯得">
    <meta name="description" content="孤憤吟四十韻 -- 高斯得">
    <meta property="og:title" content="孤憤吟四十韻">
    <meta property="og:url" content="https://vwood.xyz/poetry/7a1906ad-0886-451e-a41e-ddeb36f418e5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            孤憤吟四十韻
        </h2>
        <div class="author"><a href="/author/8d87cbb9-dde0-44e3-addf-4560b2f0655d.html" title="高斯得" target="_blank">
                高斯得
            </a> (宋)
        </div>
        <div class="paragraphs">
            
                <div class="paragraph">
                    岷峨老人白頭哭，宇宙頻年生意蹙。
                </div>
                
                <div class="paragraph">
                    自從解綬遠遁逃，日望君王戒危辱。
                </div>
                
                <div class="paragraph">
                    幡然盡改亂亡事，斬新爲輯和平福。
                </div>
                
                <div class="paragraph">
                    叢祠獵去嘷夜狐，遠嶽收取鳴陽族。
                </div>
                
                <div class="paragraph">
                    閎籍惟供永巷埽，竇梁總向高閣束。
                </div>
                
                <div class="paragraph">
                    上方月進絕前蹊，汙吏日攘行顯僇。
                </div>
                
                <div class="paragraph">
                    賦租時爲率土蠲，恩澤尤當近畿足。
                </div>
                
                <div class="paragraph">
                    聖心悔禍誠勇猛，天命何憂難迓續。
                </div>
                
                <div class="paragraph">
                    老人靜中揩眼看，時事轉覺令心寒。
                </div>
                
                <div class="paragraph">
                    旄頭妖彗久不出，黔首剜肉殊未完。
                </div>
                
                <div class="paragraph">
                    炎然凶渠氣脈壯，莆婺姦黨根株盤。
                </div>
                
                <div class="paragraph">
                    小臣乘間肆邪論，衆正盈庭徒坐觀。
                </div>
                
                <div class="paragraph">
                    北衙無人素爲地，南徼何路能通天。
                </div>
                
                <div class="paragraph">
                    首血淋漓誰困鄧，頭子勾追空憶韓。
                </div>
                
                <div class="paragraph">
                    儀舜鳴周九苞鳳，溢序盈庭五彩鸞。
                </div>
                
                <div class="paragraph">
                    若爲千載遭聖代，不肯一唳驚朝端。
                </div>
                
                <div class="paragraph">
                    得非盡善遇堯舜，毋庸賣直同箕干。
                </div>
                
                <div class="paragraph">
                    我聞屋漏知在下，君欲箸籌煩暫借。
                </div>
                
                <div class="paragraph">
                    尺籍無糧創市田，告身易醉空酬價。
                </div>
                
                <div class="paragraph">
                    膏腴已被公家奪，磽瘠復遭姦佃嚇。
                </div>
                
                <div class="paragraph">
                    積庾如京寧復得，羸胔盈溝誰爲嘅。
                </div>
                
                <div class="paragraph">
                    蚩尤兵革自久遠，新莽王田徒擾害。
                </div>
                
                <div class="paragraph">
                    哀鴻慘淡集中澤，饑虎咆哮行曠野。
                </div>
                
                <div class="paragraph">
                    柯山一鬨猶未平，苕水三貪尤可怕。
                </div>
                
                <div class="paragraph">
                    罔民白撰肯蠲除，括稅紅由恣姑嘬。
                </div>
                
                <div class="paragraph">
                    城門口嗅嚴酒搉，民屋寸量甚間架。
                </div>
                
                <div class="paragraph">
                    瘠人封己信可誅，剝下媚上當何如。
                </div>
                
                <div class="paragraph">
                    崔烈爲公近日有，劉毅答詔今時無。
                </div>
                
                <div class="paragraph">
                    民間已食烏昧草，天上猶積瓊林儲。
                </div>
                
                <div class="paragraph">
                    小人長國但牟利，大學生財誰讀書。
                </div>
                
                <div class="paragraph">
                    民貧盜起已有兆，內敉外寧猶貢諛。
                </div>
                
                <div class="paragraph">
                    紛紛諂子諒無責，挺挺諸賢何不圖。
                </div>
                
                <div class="paragraph">
                    芳草爲蕭晚節壞，嘉橘成枳中年渝。
                </div>
                
                <div class="paragraph">
                    虞庭盛際枉者直，周室衰時哲亦愚。
                </div>
                
                <div class="paragraph">
                    漳濱病叟愁誰語，杜曲詩翁恍如晤。
                </div>
                
                <div class="paragraph">
                    最憐稷契許身愚，豈謂陰何用心苦。
                </div>
                
                <div class="paragraph">
                    每篇必寓憂世懷，直筆寧愁當國忤。
                </div>
                
                <div class="paragraph">
                    法律森嚴信殊絕，對屬始終無齟齬。
                </div>
                
                <div class="paragraph">
                    嗟予衰老才力弱，稽首名賢晨夕慕。
                </div>
                
                <div class="paragraph">
                    憂來援筆偶成章，力戒負囊毋輒露。
                </div>
                
        </div>
    </div>
</body>

</html>