<!DOCTYPE html>
<html>

<head>
    <title>
        次韵劉春卿書懷
    </title>
    <meta name="keywords" content="次韵劉春卿書懷 -- 王之道">
    <meta name="description" content="次韵劉春卿書懷 -- 王之道">
    <meta property="og:title" content="次韵劉春卿書懷">
    <meta property="og:url" content="https://vwood.xyz/poetry/8110d8fa-4718-490a-9e4c-c629f9dbe717.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵劉春卿書懷
        </h2>
        <div class="author"><a href="/author/dcf76650-ddf8-4086-9813-070736d6c847.html" title="王之道" target="_blank">
                王之道
            </a> (宋)
        </div>
        <div class="paragraphs">
            
                <div class="paragraph">
                    老去宜安分，年來强競辰。
                </div>
                
                <div class="paragraph">
                    功名雖自許，心腹欲誰陳。
                </div>
                
                <div class="paragraph">
                    頼有金谿彦，相從錦水濵。
                </div>
                
                <div class="paragraph">
                    詞華三鳯蔚，詩律八音純。
                </div>
                
                <div class="paragraph">
                    風月論交舊，雲山發興新。
                </div>
                
                <div class="paragraph">
                    鄙懷煩澡雪，高義歎傾囷。
                </div>
                
                <div class="paragraph">
                    李嶠真才子，唐邕實異人。
                </div>
                
                <div class="paragraph">
                    感時悲鶴戰，憂國賦車轔。
                </div>
                
                <div class="paragraph">
                    寤寐思摧敵，行藏冀澤民。
                </div>
                
                <div class="paragraph">
                    廉高辭鄭粟，狂笑取韓銀。
                </div>
                
                <div class="paragraph">
                    松柏迷荆棘，琳琅雜珷珉。
                </div>
                
                <div class="paragraph">
                    北游觀赤幘，西走避黄巾。
                </div>
                
                <div class="paragraph">
                    端木謀存魯，長沙論過秦。
                </div>
                
                <div class="paragraph">
                    江湖雙醉眼，天地一閒身。
                </div>
                
                <div class="paragraph">
                    遵海嗟黄屋，垂衣想紫宸。
                </div>
                
                <div class="paragraph">
                    擒王須李靖，抗賊付張巡。
                </div>
                
                <div class="paragraph">
                    尚緩三城役，方馳六轡詢。
                </div>
                
                <div class="paragraph">
                    兩河蜂伴蟻，多壘介和鱗。
                </div>
                
                <div class="paragraph">
                    烽火青淮隔，樓船古汴堙。
                </div>
                
                <div class="paragraph">
                    離宫埋茂草，禁籞掩荒榛。
                </div>
                
                <div class="paragraph">
                    典冊尊諸夏，戎羌守四鄰。
                </div>
                
                <div class="paragraph">
                    如何來醜類，容易破重闉。
                </div>
                
                <div class="paragraph">
                    大厦煙焚突，長堤蟻潰漘。
                </div>
                
                <div class="paragraph">
                    複垣閶闔夜，層觀景龍春。
                </div>
                
                <div class="paragraph">
                    蔑視排姦魏，空聞識反甄。
                </div>
                
                <div class="paragraph">
                    傷哉無止鼠，甚矣不由鶉。
                </div>
                
                <div class="paragraph">
                    天啟中興運，時當外侮賓。
                </div>
                
                <div class="paragraph">
                    此生那習坎，吾道已康屯。
                </div>
                
                <div class="paragraph">
                    黄卷何妨對，青燈正可親。
                </div>
                
                <div class="paragraph">
                    侏儒歸櫽括，苦窳入陶鈞。
                </div>
                
                <div class="paragraph">
                    夸父勞追日，顔囘悵絕塵。
                </div>
                
                <div class="paragraph">
                    廟堂資贊輔，巖穴忍跧踆。
                </div>
                
                <div class="paragraph">
                    炳煥文中虎，玲瓏席上珍。
                </div>
                
                <div class="paragraph">
                    肯終虞澗築，聊滯越山薪。
                </div>
                
                <div class="paragraph">
                    君壯勤非勉，予衰懶是真。
                </div>
                
                <div class="paragraph">
                    會看鳴鸑鷟，相慶畫麒麟。
                </div>
                
                <div class="paragraph">
                    簪紱行當貴，虀鹽莫厭貧。
                </div>
                
                <div class="paragraph">
                    仲尼憂悄悄，揚子惡頻頻。
                </div>
                
                <div class="paragraph">
                    守節身何屈，移忠道自伸。
                </div>
                
                <div class="paragraph">
                    秋吟足佳句，飛動筆如神。
                </div>
                
        </div>
    </div>
</body>

</html>