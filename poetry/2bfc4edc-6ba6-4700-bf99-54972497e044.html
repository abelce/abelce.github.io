<!DOCTYPE html>
<html>

<head>
    <title>
        西岡僦居
    </title>
    <meta name="keywords" content="西岡僦居 -- 文同">
    <meta name="description" content="西岡僦居 -- 文同">
    <meta property="og:title" content="西岡僦居">
    <meta property="og:url" content="https://vwood.xyz/poetry/2bfc4edc-6ba6-4700-bf99-54972497e044.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            西岡僦居
        </h2>
        <div class="author"><a href="/author/440436bf-571e-4914-9b7f-08abac24068b.html" title="文同" target="_blank">
                文同
            </a> (宋)
        </div>
        <div class="paragraphs">
            
                <div class="paragraph">
                    出官在秦蜀，始末凡十年。
                </div>
                
                <div class="paragraph">
                    所治得公宇，靡不完且堅。
                </div>
                
                <div class="paragraph">
                    中堂與挾廊，角翼相鈎聯。
                </div>
                
                <div class="paragraph">
                    領屬僅十口，出處皆安便。
                </div>
                
                <div class="paragraph">
                    冬夏惡風日，侵薄曾無緣。
                </div>
                
                <div class="paragraph">
                    今年歸中都，職事叨磨鉛。
                </div>
                
                <div class="paragraph">
                    未免僦屋住，敢謂須華鮮。
                </div>
                
                <div class="paragraph">
                    西岡頗幽僻，愛此遠市廛。
                </div>
                
                <div class="paragraph">
                    問得王氏居，十楹月四千。
                </div>
                
                <div class="paragraph">
                    床榻案几外，空處無一椽。
                </div>
                
                <div class="paragraph">
                    匽溷及井竈，坼壁皆相連。
                </div>
                
                <div class="paragraph">
                    經庳須俯首，過隘常側肩。
                </div>
                
                <div class="paragraph">
                    所謂十口者，日繞蝸殻旋。
                </div>
                
                <div class="paragraph">
                    前時大暑中，幾不禁袢延。
                </div>
                
                <div class="paragraph">
                    鬰若鼎釜炊，局如狴犴攣。
                </div>
                
                <div class="paragraph">
                    走蝎過亂蟻，飛蚊劇群蟬。
                </div>
                
                <div class="paragraph">
                    今日幸過之，復畏明日然。
                </div>
                
                <div class="paragraph">
                    喜見白露節，相賀肌肉全。
                </div>
                
                <div class="paragraph">
                    如何下淫雨，曉夕常綿綿。
                </div>
                
                <div class="paragraph">
                    瓦破榱棟漏，柱陷牆垣穿。
                </div>
                
                <div class="paragraph">
                    惟供改席坐，豈暇安枕眠。
                </div>
                
                <div class="paragraph">
                    中庭止數步，深已可載船。
                </div>
                
                <div class="paragraph">
                    盡室徒跣行，一起復一顛。
                </div>
                
                <div class="paragraph">
                    京師費耗地，居止實重遷。
                </div>
                
                <div class="paragraph">
                    俸料計月入，外得無幾錢。
                </div>
                
                <div class="paragraph">
                    却思已過分，僅免親犁田。
                </div>
                
                <div class="paragraph">
                    自望於古人，若地而升天。
                </div>
                
                <div class="paragraph">
                    小廬焦生高，陋巷顔子賢。
                </div>
                
                <div class="paragraph">
                    引之諭妻孥，吾道宜此焉。
                </div>
                
                <div class="paragraph">
                    猶勝比鄰者，寒突無晨烟。
                </div>
                
        </div>
    </div>
</body>

</html>