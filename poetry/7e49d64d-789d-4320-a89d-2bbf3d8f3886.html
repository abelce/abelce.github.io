<!DOCTYPE html>
<html>

<head>
    <title>
        會稽三賢祠詩 愍孝廟
    </title>
    <meta name="keywords" content="會稽三賢祠詩 愍孝廟 -- 王十朋">
    <meta name="description" content="會稽三賢祠詩 愍孝廟 -- 王十朋">
    <meta property="og:title" content="會稽三賢祠詩 愍孝廟">
    <meta property="og:url" content="https://vwood.xyz/poetry/7e49d64d-789d-4320-a89d-2bbf3d8f3886.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            會稽三賢祠詩 愍孝廟
        </h2>
        <div class="author"><a href="/author/28b371f0-8755-4947-aae3-30611dc664d0.html" title="王十朋" target="_blank">
                王十朋
            </a> (宋)
        </div>
        <div class="paragraphs">
            
                <div class="paragraph">
                    我昔嘗讀黄絹碑，長歎越國無男兒。
                </div>
                
                <div class="paragraph">
                    孰知種山山下水，千載有此一段奇。
                </div>
                
                <div class="paragraph">
                    嗚呼哀哉蔡孝子，風烈遠過恢與覊。
                </div>
                
                <div class="paragraph">
                    乃翁白首困縲絏，半年不脫兒心悲。
                </div>
                
                <div class="paragraph">
                    請身荷械代父罪，或甘黥涅居軍麾。
                </div>
                
                <div class="paragraph">
                    况遇兵興擊叛卒，身先矢石死不辭。
                </div>
                
                <div class="paragraph">
                    當時非無賢太守，孝子抱志終不施。
                </div>
                
                <div class="paragraph">
                    人間無路可赴訴，投命河伯祈天知。
                </div>
                
                <div class="paragraph">
                    自爲銘誌及訟牒，欲愬以魂贖以屍。
                </div>
                
                <div class="paragraph">
                    精哀意切語不怨，孝與忠厚俱天資。
                </div>
                
                <div class="paragraph">
                    臨河更效結纓死，顛沛於禮曾無虧。
                </div>
                
                <div class="paragraph">
                    父脫纍囚子願畢，身在九泉甘若飴。
                </div>
                
                <div class="paragraph">
                    名聞九重獲旌表，賜廟愍孝風華夷。
                </div>
                
                <div class="paragraph">
                    胡爲祠宇乃如許，一間破屋河之湄。
                </div>
                
                <div class="paragraph">
                    未聞設誄有度尚，絕妙更欠邯鄲詞。
                </div>
                
                <div class="paragraph">
                    我來贊幕欽孝烈，顧瞻廟貎成吁嘻。
                </div>
                
                <div class="paragraph">
                    他年太史作佳傳，願於紙尾書吾詩。
                </div>
                
        </div>
    </div>
</body>

</html>