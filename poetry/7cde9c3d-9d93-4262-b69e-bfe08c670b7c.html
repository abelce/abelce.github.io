<!DOCTYPE html>
<html>

<head>
    <title>
        秦州見敕目薛三璩授司議郎畢四曜除監察與二子有故遠喜遷官兼述索居凡三十韻
    </title>
    <meta name="keywords" content="秦州見敕目薛三璩授司議郎畢四曜除監察與二子有故遠喜遷官兼述索居凡三十韻 -- 杜甫">
    <meta name="description" content="秦州見敕目薛三璩授司議郎畢四曜除監察與二子有故遠喜遷官兼述索居凡三十韻 -- 杜甫">
    <meta property="og:title" content="秦州見敕目薛三璩授司議郎畢四曜除監察與二子有故遠喜遷官兼述索居凡三十韻">
    <meta property="og:url" content="https://vwood.xyz/poetry/7cde9c3d-9d93-4262-b69e-bfe08c670b7c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            秦州見敕目薛三璩授司議郎畢四曜除監察與二子有故遠喜遷官兼述索居凡三十韻
        </h2>
        <div class="author"><a href="/author/b7e35035-790f-44c8-9bbd-a8a3cd378003.html" title="杜甫" target="_blank">
                杜甫
            </a> (唐)
        </div>
        <div class="paragraphs">
            
                <div class="paragraph">
                    大雅何寥闊，斯人尚典刑。
                </div>
                
                <div class="paragraph">
                    交期余潦倒，材力爾精靈。
                </div>
                
                <div class="paragraph">
                    二子聲同日，諸生困一經。
                </div>
                
                <div class="paragraph">
                    文章開穾奧，遷擢潤朝廷。
                </div>
                
                <div class="paragraph">
                    舊好何由展，新詩更憶聽。
                </div>
                
                <div class="paragraph">
                    別來頭幷白，相見眼終青。
                </div>
                
                <div class="paragraph">
                    伊昔貧皆甚，同憂心不寧。
                </div>
                
                <div class="paragraph">
                    栖遑分半菽，浩蕩逐流萍。
                </div>
                
                <div class="paragraph">
                    俗態猶猜忌，妖氛忽杳冥。
                </div>
                
                <div class="paragraph">
                    獨慙投漢閣，俱議哭秦庭。
                </div>
                
                <div class="paragraph">
                    遠蜀祗無補，囚梁亦固扃。
                </div>
                
                <div class="paragraph">
                    華夷相混合，宇宙一羶腥。
                </div>
                
                <div class="paragraph">
                    帝力收三統，天威總四溟。
                </div>
                
                <div class="paragraph">
                    舊都俄望幸，清廟肅惟馨。
                </div>
                
                <div class="paragraph">
                    雜種雖高壘，長驅甚建瓴。
                </div>
                
                <div class="paragraph">
                    焚香淑景殿，漲水望雲亭。
                </div>
                
                <div class="paragraph">
                    法駕初還日，羣公若會星。
                </div>
                
                <div class="paragraph">
                    宮臣仍點染，柱史正零丁。
                </div>
                
                <div class="paragraph">
                    官忝趨棲鳳，朝回歎聚螢。
                </div>
                
                <div class="paragraph">
                    喚人看腰褭，不嫁惜娉婷。
                </div>
                
                <div class="paragraph">
                    掘劒知埋獄，提刀見發硎。
                </div>
                
                <div class="paragraph">
                    侏儒應共飽，漁父忌偏醒。
                </div>
                
                <div class="paragraph">
                    旅泊窮清渭，長吟望濁涇。
                </div>
                
                <div class="paragraph">
                    羽書還似急，烽火未全停。
                </div>
                
                <div class="paragraph">
                    師老資殘寇，戎生及近坰。
                </div>
                
                <div class="paragraph">
                    忠臣辭憤激，烈士涕飄零。
                </div>
                
                <div class="paragraph">
                    上將盈邊鄙，元勳溢鼎銘。
                </div>
                
                <div class="paragraph">
                    仰思調玉燭，誰定握青萍。
                </div>
                
                <div class="paragraph">
                    隴俗輕鸚鵡，原情類鶺鴒。
                </div>
                
                <div class="paragraph">
                    秋風動關塞，高臥想儀行。
                </div>
                
        </div>
    </div>
</body>

</html>