<!DOCTYPE html>
<html>

<head>
    <title>
        詠史贈王侍御
    </title>
    <meta name="keywords" content="詠史贈王侍御 -- 趙孟堅">
    <meta name="description" content="詠史贈王侍御 -- 趙孟堅">
    <meta property="og:title" content="詠史贈王侍御">
    <meta property="og:url" content="https://vwood.xyz/poetry/023b7dba-cf24-434f-b846-498861f2d9a7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            詠史贈王侍御
        </h2>
        <div class="author"><a href="/author/7d6b23ab-399c-4a82-a341-1ff3092d758f.html" title="趙孟堅" target="_blank">
                趙孟堅
            </a> (宋)
        </div>
        <div class="paragraphs">
            
                <div class="paragraph">
                    昔有陽城子，高卧中條山。
                </div>
                
                <div class="paragraph">
                    粵從丹詔聘，職諫居朝端。
                </div>
                
                <div class="paragraph">
                    北垣七八年，一詞曾靡殫。
                </div>
                
                <div class="paragraph">
                    於中常戚戚，事以秦越看。
                </div>
                
                <div class="paragraph">
                    諍臣論一篇，見誚昌黎韓。
                </div>
                
                <div class="paragraph">
                    城日洽壺觴，視之無汗顔。
                </div>
                
                <div class="paragraph">
                    一朝天子誤，鼎鼐庸雄姦。
                </div>
                
                <div class="paragraph">
                    皇皇朝野人，敢議不敢言。
                </div>
                
                <div class="paragraph">
                    城曰茲可矣，不言吾豈安。
                </div>
                
                <div class="paragraph">
                    當廷壞其麻，勢若迴狂瀾。
                </div>
                
                <div class="paragraph">
                    臣言不可奪，臣肉所可剜。
                </div>
                
                <div class="paragraph">
                    孰謂雄猜主，天聽亦爲還。
                </div>
                
                <div class="paragraph">
                    一鳴必驚人，朝陽之祥鸞。
                </div>
                
                <div class="paragraph">
                    一飛必衝天，北溟之鵬摶。
                </div>
                
                <div class="paragraph">
                    啾啾燕雀輩，終歲寒簷間。
                </div>
                
                <div class="paragraph">
                    君今踵其武，可想倚任專。
                </div>
                
                <div class="paragraph">
                    士習弊滋久，未易一匕痊。
                </div>
                
                <div class="paragraph">
                    遺臭偃月姦，殆今逾百年。
                </div>
                
                <div class="paragraph">
                    利欲錮人心，深矣莫洗湔。
                </div>
                
                <div class="paragraph">
                    幾新更化機，仍澁膠柱弦。
                </div>
                
                <div class="paragraph">
                    洗泥何能清，救弊應其源。
                </div>
                
                <div class="paragraph">
                    昔無起樓地，今舉田連阡。
                </div>
                
                <div class="paragraph">
                    而以求善治，却行而欲前。
                </div>
                
                <div class="paragraph">
                    復有事誕衒，奮臂張虛拳。
                </div>
                
                <div class="paragraph">
                    驅虎戕良民，臧否已較然。
                </div>
                
                <div class="paragraph">
                    膠舟倚航海，惻聳憂世肩。
                </div>
                
                <div class="paragraph">
                    夷甫在晉朝，舉世無幾先。
                </div>
                
                <div class="paragraph">
                    卓哉辯姦論，萬世一老泉。
                </div>
                
                <div class="paragraph">
                    瞽言再拜獻，感憤涕泗漣。
                </div>
                
                <div class="paragraph">
                    昔者漢更生，危言扶彼顛。
                </div>
                
                <div class="paragraph">
                    皎余明寸心，不向流俗宣。
                </div>
                
                <div class="paragraph">
                    維君中流柱，屹是障百川。
                </div>
                
                <div class="paragraph">
                    向來稍詭遇，高官懷袖間。
                </div>
                
                <div class="paragraph">
                    耿介甘不售，歲寒松柏堅。
                </div>
                
                <div class="paragraph">
                    國無君子哉，緘默誰復言。
                </div>
                
                <div class="paragraph">
                    松江千頃浪，涵月金蜿蜒。
                </div>
                
                <div class="paragraph">
                    於茲送君行，商歌頻扣舷。
                </div>
                
                <div class="paragraph">
                    明當重回首，晚風楊柳邊。
                </div>
                
                <div class="paragraph">
                    佇希御史雨，汛掃靖幅員。
                </div>
                
        </div>
    </div>
</body>

</html>