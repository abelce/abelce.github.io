<!DOCTYPE html>
<html>

<head>
    <title>
        呈東坡
    </title>
    <meta name="keywords" content="呈東坡 -- 何恭">
    <meta name="description" content="呈東坡 -- 何恭">
    <meta property="og:title" content="呈東坡">
    <meta property="og:url" content="https://vwood.xyz/poetry/8288eeb6-bf96-4845-994e-1b01c0dfa896.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            呈東坡
        </h2>
        <div class="author"><a href="/author/fce88802-eafe-4aee-beee-35cee86bae24.html" title="何恭" target="_blank">
                何恭
            </a> (宋)
        </div>
        <div class="paragraphs">
            
                <div class="paragraph">
                    昔日歐陽心獨苦，搜羅天下文中虎。
                </div>
                
                <div class="paragraph">
                    未逢賈馬嗟誰有，崑體文章正旁午。
                </div>
                
                <div class="paragraph">
                    一得眉山老翁語，始愜平生好奇古。
                </div>
                
                <div class="paragraph">
                    騫騰鸞鳳螭虬侶，錦繡腎腸終日吐。
                </div>
                
                <div class="paragraph">
                    眉山跨馬挾雙龍，迤邐斜欹劍閣東。
                </div>
                
                <div class="paragraph">
                    一息萬里先羣雄，是日魯酒歸醇醲。
                </div>
                
                <div class="paragraph">
                    仁廟當朝起數公，四時閶闔來清風。
                </div>
                
                <div class="paragraph">
                    眉山秉筆摩蒼穹，稽首獻議何雍容。
                </div>
                
                <div class="paragraph">
                    是時慶曆垂嘉祐，東省西垣半耆舊。
                </div>
                
                <div class="paragraph">
                    一代偉人爭入彀，大開黄閣咸虛受。
                </div>
                
                <div class="paragraph">
                    公時脫穎眉山後，歆向機雲同一奏。
                </div>
                
                <div class="paragraph">
                    建安數子空鳴脰，集賢學士皆籠袖。
                </div>
                
                <div class="paragraph">
                    玉人發馬下天階，華蓋星邊捧詔來。
                </div>
                
                <div class="paragraph">
                    天子延英不浪開，爲公此日深徘徊。
                </div>
                
                <div class="paragraph">
                    金吾侍側天顔低，上列四輔前三台。
                </div>
                
                <div class="paragraph">
                    相與疇咨將相材，飄然八駿先龍媒。
                </div>
                
                <div class="paragraph">
                    西京應制十八九，晁董褎然爲舉首。
                </div>
                
                <div class="paragraph">
                    此輩昂藏希世有，劉蕡又作蛟龍吼。
                </div>
                
                <div class="paragraph">
                    觀公舉勸新人手，玉壺破碎珠囊剖。
                </div>
                
                <div class="paragraph">
                    許國誠心仍貫斗，識者談之不容口。
                </div>
                
                <div class="paragraph">
                    天公一見列詩曹，指揮姮娥供兔毫。
                </div>
                
                <div class="paragraph">
                    公歌數闕風刁刁，若耶溪上皆停橈。
                </div>
                
                <div class="paragraph">
                    郢客擲筆不敢操，楚人往往收離騷。
                </div>
                
                <div class="paragraph">
                    李杜藩牆不甚牢，李白脫却錦繡袍。
                </div>
                
                <div class="paragraph">
                    東風顛入五湖裏，萬籟聲聲酷龍耳。
                </div>
                
                <div class="paragraph">
                    河伯江妃愁欲死，只恐公來搜見底。
                </div>
                
                <div class="paragraph">
                    南登灞岸將何以，直節壯懷聊自倚。
                </div>
                
                <div class="paragraph">
                    養得身長數千里，天地一夜風雷起。
                </div>
                
                <div class="paragraph">
                    官家內相能幾人，幾人到此陪經綸。
                </div>
                
                <div class="paragraph">
                    天語叮嚀下降頻，金蓮燭畔窺龍鱗。
                </div>
                
                <div class="paragraph">
                    日曝花磚暖繡裀，鐶金珮玉何申申。
                </div>
                
                <div class="paragraph">
                    姮娥喚作真麒麟，焉知韓李非前身。
                </div>
                
                <div class="paragraph">
                    龍樓漏箭銅壺挹，隠約六街騶唱入。
                </div>
                
                <div class="paragraph">
                    傳宣使者翻然集，月題控馬天門立。
                </div>
                
                <div class="paragraph">
                    錦箋瓊管尚書給，九韶忽然如俯拾。
                </div>
                
                <div class="paragraph">
                    宸恩四海周流及，武帝王封乃平揖。
                </div>
                
                <div class="paragraph">
                    我宋修文偃武初，詞林翰苑森扶疏。
                </div>
                
                <div class="paragraph">
                    竇儀陶穀端何如，峨冠曳履承明廬。
                </div>
                
                <div class="paragraph">
                    草昧功名向武夫，討論潤色姑徐徐。
                </div>
                
                <div class="paragraph">
                    剪夷五代尊圖書，墨客稍稍躋天衢。
                </div>
                
                <div class="paragraph">
                    中間作者相踵武，請試從頭爲君語。
                </div>
                
                <div class="paragraph">
                    真宗皇帝親神宇，楊億風流玉堂處。
                </div>
                
                <div class="paragraph">
                    傾金注瓦橫罇俎，大笑哄堂任豪舉。
                </div>
                
                <div class="paragraph">
                    逡巡百尺江南楮，密掃煤烟驟如雨。
                </div>
                
                <div class="paragraph">
                    六一超然又不同，陳言萬紙一洗空。
                </div>
                
                <div class="paragraph">
                    晉宋齊梁不待攻，兩漢直抵元和中。
                </div>
                
                <div class="paragraph">
                    龍驤鳳舉扶桑中，五采射日吞長虹。
                </div>
                
                <div class="paragraph">
                    滿堂玉磬諧金鐘，紛然和者如笙鏞。
                </div>
                
                <div class="paragraph">
                    木鐸可憐聲獨悄，一振鏗然須大老。
                </div>
                
                <div class="paragraph">
                    伊說數公無處討，蕭曹丙魏規模小。
                </div>
                
                <div class="paragraph">
                    馬遷班固工品藻，出處行藏何太少。
                </div>
                
                <div class="paragraph">
                    升沉將相王侯了，經天緯地憑誰好。
                </div>
                
                <div class="paragraph">
                    信知風采古爲多，堯舜文章煥若何。
                </div>
                
                <div class="paragraph">
                    東作西成南已訛，真人更集滿東坡。
                </div>
                
                <div class="paragraph">
                    夷夔禮樂俄森羅，黼黻郊廟金盤陀。
                </div>
                
                <div class="paragraph">
                    羽毛率舞呈天和，高陽才子前賡歌。
                </div>
                
                <div class="paragraph">
                    君哉頷首一俞爾，執簡抽毫無及矣。
                </div>
                
                <div class="paragraph">
                    周公整頓乾坤已，開闔明堂復如此。
                </div>
                
                <div class="paragraph">
                    從頭製作軒轅始，海獸山禽咸獻美。
                </div>
                
                <div class="paragraph">
                    衮冕分明圭玉侈，六代光華藹天子。
                </div>
                
                <div class="paragraph">
                    日月星辰繢九天，蟲魚草木續山川。
                </div>
                
                <div class="paragraph">
                    羣聖文章想亦然，百家妙理何周旋。
                </div>
                
                <div class="paragraph">
                    離離黍稷春風前，東周一去追無緣。
                </div>
                
                <div class="paragraph">
                    帝德王功只僅傳，廟堂急管催繁弦。
                </div>
                
                <div class="paragraph">
                    巍哉孔子尊如帝，矯矯孟軻天莫制。
                </div>
                
                <div class="paragraph">
                    斯文其喪今何在，鄒魯邈然安可再。
                </div>
                
                <div class="paragraph">
                    揚雄力寡知無奈，天祿校讎真末計。
                </div>
                
                <div class="paragraph">
                    江海悠悠百川逝，回首相望幾千載。
                </div>
                
                <div class="paragraph">
                    熙寧天子憫斯文，展轉搜揚到海垠。
                </div>
                
                <div class="paragraph">
                    丞相王公舉趾尊，委蛇二老西來賓。
                </div>
                
                <div class="paragraph">
                    咀嚼六經如八珍，補葺東魯鋤西秦。
                </div>
                
                <div class="paragraph">
                    天子資之又日新，八風自轉成天鈞。
                </div>
                
                <div class="paragraph">
                    頃從孟子驅楊墨，他日淫詞又榛棘。
                </div>
                
                <div class="paragraph">
                    豐鎬荒凉天空碧，中庸一路幾充塞。
                </div>
                
                <div class="paragraph">
                    金陵爲此深求直，二十年來人稍識。
                </div>
                
                <div class="paragraph">
                    求之左右逢星極，內聖外王真準的。
                </div>
                
                <div class="paragraph">
                    古人效學豐文斯，堂陛之間意已移。
                </div>
                
                <div class="paragraph">
                    彝何虎蜼尊何犧，云何簠簋加靈龜。
                </div>
                
                <div class="paragraph">
                    不然制作知無時，反魯詩書一貫之。
                </div>
                
                <div class="paragraph">
                    明明古訓識者誰，百家效語如嬰兒。
                </div>
                
                <div class="paragraph">
                    蝌蚪六書藏屋壁，豈比鍾王論筆蹟。
                </div>
                
                <div class="paragraph">
                    會通意象如作易，不假語言含妙德。
                </div>
                
                <div class="paragraph">
                    倘從對偶音聲覓，洙泗文章少平仄。
                </div>
                
                <div class="paragraph">
                    解到雕蟲童子識，斯人稍得揚雄力。
                </div>
                
                <div class="paragraph">
                    熙寧論撰亦何慚，況把先儒衆說參。
                </div>
                
                <div class="paragraph">
                    舉世傳經作指南，辟雍泮水堆牙籤。
                </div>
                
                <div class="paragraph">
                    或者囂然痛欲殲，安得諸儒口遂鉗。
                </div>
                
                <div class="paragraph">
                    聖主賢王實詢僉，公當一語令師嚴。
                </div>
                
                <div class="paragraph">
                    翻思偃蹇熙寧末，苦信古書由世拙。
                </div>
                
                <div class="paragraph">
                    金陵戶外履成列，稱衡一刺終漫滅。
                </div>
                
                <div class="paragraph">
                    彷彿五經無二說，堂堂萬里星中月。
                </div>
                
                <div class="paragraph">
                    欲論西漢誰優劣，忽若吟蟬風脰咽。
                </div>
                
                <div class="paragraph">
                    邊韶性懶讀書頑，病甚相如下筆慳。
                </div>
                
                <div class="paragraph">
                    敢望言如霧豹斑，擔簦負笈徒間關。
                </div>
                
                <div class="paragraph">
                    沂水春來粗解顔，浴沂童子彌春灣。
                </div>
                
                <div class="paragraph">
                    先哲如龍尚許攀，鼓琴從之豈浪閒。
                </div>
                
                <div class="paragraph">
                    可憐道德共耕獵，何苦侯門俟彈鋏。
                </div>
                
                <div class="paragraph">
                    不挾而來聊自愜，栩然夢爾爲蝴蝶。
                </div>
                
                <div class="paragraph">
                    飲中數子劉伶俠，江外主人張翰攝。
                </div>
                
                <div class="paragraph">
                    短船下水輕仍捷，落帆解舵吳山脅。
                </div>
                
        </div>
    </div>
</body>

</html>