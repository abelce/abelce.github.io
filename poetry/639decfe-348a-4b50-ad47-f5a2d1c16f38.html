<!DOCTYPE html>
<html>

<head>
    <title>
        寄杜拾遺
    </title>
    <meta name="keywords" content="寄杜拾遺 -- 任華">
    <meta name="description" content="寄杜拾遺 -- 任華">
    <meta property="og:title" content="寄杜拾遺">
    <meta property="og:url" content="https://vwood.xyz/poetry/639decfe-348a-4b50-ad47-f5a2d1c16f38.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄杜拾遺
        </h2>
        <div class="author"><a href="/author/84c48596-b2f9-4834-bdb4-21d5a7f7d3e5.html" title="任華" target="_blank">
                任華
            </a> (唐)
        </div>
        <div class="paragraphs">
            
                <div class="paragraph">
                    杜拾遺，名甫第二才甚奇。
                </div>
                
                <div class="paragraph">
                    任生與君別，別來已多時，何嘗一日不相思。
                </div>
                
                <div class="paragraph">
                    杜拾遺，知不知，昨日有人誦得數篇黃絹詞。
                </div>
                
                <div class="paragraph">
                    吾怪異奇特借問，果然稱是杜二之所爲。
                </div>
                
                <div class="paragraph">
                    勢攫虎豹，氣騰蛟螭。
                </div>
                
                <div class="paragraph">
                    滄海無風似鼓蕩，華嶽平地欲奔馳。
                </div>
                
                <div class="paragraph">
                    曹劉俯仰慚大敵，沈謝逡巡稱小兒。
                </div>
                
                <div class="paragraph">
                    昔在帝城中，盛名君一個。
                </div>
                
                <div class="paragraph">
                    諸人見所作，無不心膽破。
                </div>
                
                <div class="paragraph">
                    郎官叢裏作狂歌，丞相閣中常醉臥。
                </div>
                
                <div class="paragraph">
                    前年皇帝歸長安，承恩闊步青雲端。
                </div>
                
                <div class="paragraph">
                    積翠扈游花匼匝，披香寓直月團欒。
                </div>
                
                <div class="paragraph">
                    英才特達承天睠，公卿無不相欽慕。
                </div>
                
                <div class="paragraph">
                    只緣汲黯好直言，遂使安仁却爲掾。
                </div>
                
                <div class="paragraph">
                    如今避地錦城隅，幕下英僚每日相隨提玉壺。
                </div>
                
                <div class="paragraph">
                    半醉起舞捋髭鬚，乍低乍昂傍若無。
                </div>
                
                <div class="paragraph">
                    古人制禮但爲防俗士，豈得爲君設之乎。
                </div>
                
                <div class="paragraph">
                    而我不飛不鳴亦可以，只待朝廷有知己。
                </div>
                
                <div class="paragraph">
                    已曾讀却無限書，拙詩一句兩句在人耳。
                </div>
                
                <div class="paragraph">
                    如今看之總無益，又不能崎嶇傍朝市。
                </div>
                
                <div class="paragraph">
                    且當事耕稼，豈得便徒爾。
                </div>
                
                <div class="paragraph">
                    南陽葛亮爲友朋，東山謝安作鄰里。
                </div>
                
                <div class="paragraph">
                    閑常把琴弄，悶即攜樽起。
                </div>
                
                <div class="paragraph">
                    鶯啼二月三月時，花發千山萬山裏。
                </div>
                
                <div class="paragraph">
                    此時幽曠無人知，火急將書憑驛使，爲報杜拾遺。
                </div>
                
        </div>
    </div>
</body>

</html>