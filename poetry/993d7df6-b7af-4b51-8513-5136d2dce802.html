<!DOCTYPE html>
<html>

<head>
    <title>
        慈竹
    </title>
    <meta name="keywords" content="慈竹 -- 樂史">
    <meta name="description" content="慈竹 -- 樂史">
    <meta property="og:title" content="慈竹">
    <meta property="og:url" content="https://vwood.xyz/poetry/993d7df6-b7af-4b51-8513-5136d2dce802.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            慈竹
        </h2>
        <div class="author"><a href="/author/48533945-e15d-476a-a565-709bbcf2d6b3.html" title="樂史" target="_blank">
                樂史
            </a> (宋)
        </div>
        <div class="paragraphs">
            
                <div class="paragraph">
                    蜀中何物靈，有竹慈爲名。
                </div>
                
                <div class="paragraph">
                    一叢闊數步，森森數十莖。
                </div>
                
                <div class="paragraph">
                    長莖復短莖，枝葉不崢嶸。
                </div>
                
                <div class="paragraph">
                    去年筍已長，今年筍又生。
                </div>
                
                <div class="paragraph">
                    高低相倚頼，渾如長幼情。
                </div>
                
                <div class="paragraph">
                    孝子侍父立，順孫隨祖行。
                </div>
                
                <div class="paragraph">
                    慈愛必孝順，根枝信天成。
                </div>
                
                <div class="paragraph">
                    吾聞唐之人，孝行常忻忻。
                </div>
                
                <div class="paragraph">
                    鄆州張公藝，九世同一門。
                </div>
                
                <div class="paragraph">
                    大帝聞其名，衡茅降至尊。
                </div>
                
                <div class="paragraph">
                    馮宿丱歲時，隨父廬祖墳。
                </div>
                
                <div class="paragraph">
                    父子相隨孝，靈芝特地春。
                </div>
                
                <div class="paragraph">
                    北海呂元簡，四世爲家主。
                </div>
                
                <div class="paragraph">
                    以至牛馬羊，異母皆相乳。
                </div>
                
                <div class="paragraph">
                    虞鄉董恭直，鞠養諸孤遺。
                </div>
                
                <div class="paragraph">
                    鴝鵒與鴉鵲，同巢而共枝。
                </div>
                
                <div class="paragraph">
                    孝行動天地，鳥獸皆隨時。
                </div>
                
                <div class="paragraph">
                    又聞猓然獸，死不相棄離。
                </div>
                
                <div class="paragraph">
                    {蜳攵}𧍪與鮫魚，子母長相隨。
                </div>
                
                <div class="paragraph">
                    獸面而人心，此獸信有之。
                </div>
                
                <div class="paragraph">
                    獸心而人面，其人誠可悲。
                </div>
                
                <div class="paragraph">
                    李鈞爲侍御，棄母在溫州。
                </div>
                
                <div class="paragraph">
                    母因殍餓死，甘旨何悠悠。
                </div>
                
                <div class="paragraph">
                    光祿李玕者，亦是斯人流。
                </div>
                
                <div class="paragraph">
                    有母不侍養，異居經千秋。
                </div>
                
                <div class="paragraph">
                    唐家法網寬，貸死流遐陬。
                </div>
                
                <div class="paragraph">
                    崔湜爲侍郎，天子賜瓜香。
                </div>
                
                <div class="paragraph">
                    携歸與愛妾，老母不得嘗。
                </div>
                
                <div class="paragraph">
                    一旦惡貫盈，殺之於路傍。
                </div>
                
                <div class="paragraph">
                    越公鍾紹京，至孝何殊常。
                </div>
                
                <div class="paragraph">
                    少時得果瓜，先解進高堂。
                </div>
                
                <div class="paragraph">
                    長大遇玄宗，榮華不可當。
                </div>
                
                <div class="paragraph">
                    孝者名常新，逆者污人倫。
                </div>
                
                <div class="paragraph">
                    人既不如竹，乃是一埃塵。
                </div>
                
                <div class="paragraph">
                    夫爲人子者，莫若事尊親。
                </div>
                
                <div class="paragraph">
                    夫爲人父者，莫若教兒孫。
                </div>
                
                <div class="paragraph">
                    積善與行孝，可以立其身。
                </div>
                
                <div class="paragraph">
                    我願移此竹，栽於率土濱。
                </div>
                
                <div class="paragraph">
                    使彼行人見，皆爲慈孝人。
                </div>
                
                <div class="paragraph">
                    樵童見此竹，且莫伐爲薪。
                </div>
                
        </div>
    </div>
</body>

</html>