<!DOCTYPE html>
<html>

<head>
    <title>
        自寛吟戲効白樂天體
    </title>
    <meta name="keywords" content="自寛吟戲効白樂天體 -- 程俱">
    <meta name="description" content="自寛吟戲効白樂天體 -- 程俱">
    <meta property="og:title" content="自寛吟戲効白樂天體">
    <meta property="og:url" content="https://vwood.xyz/poetry/769a60a5-a5ea-4aff-aeda-15dd180cb73f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            自寛吟戲効白樂天體
        </h2>
        <div class="author"><a href="/author/731780bf-a9e1-4ca6-a2c3-27567ef5b662.html" title="程俱" target="_blank">
                程俱
            </a> (宋)
        </div>
        <div class="paragraphs">
            
                <div class="paragraph">
                    武陵讁九年，下惠仕三已。
                </div>
                
                <div class="paragraph">
                    或窘如拘囚，或了無愠喜。
                </div>
                
                <div class="paragraph">
                    吾生憂患餘，年忽及耆指。
                </div>
                
                <div class="paragraph">
                    偏痱未全安，抱病更五禩。
                </div>
                
                <div class="paragraph">
                    進爲心已灰，棄置甘如薺。
                </div>
                
                <div class="paragraph">
                    坐狂合投閑，佚老宜知止。
                </div>
                
                <div class="paragraph">
                    向令身安健，不過如是耳。
                </div>
                
                <div class="paragraph">
                    每思古窮人，我幸亦多矣。
                </div>
                
                <div class="paragraph">
                    照鄰嬰惡疾，羈卧空山裏。
                </div>
                
                <div class="paragraph">
                    纒綿竟不堪，抱恨赴潁水。
                </div>
                
                <div class="paragraph">
                    文昌兩目盲，無復見天地。
                </div>
                
                <div class="paragraph">
                    簡編既長辭，游覽永無冀。
                </div>
                
                <div class="paragraph">
                    吾今雖抱病，蹇曳非頓委。
                </div>
                
                <div class="paragraph">
                    時時扶杖行，積步可數里。
                </div>
                
                <div class="paragraph">
                    校之卧床席，欲坐不能起。
                </div>
                
                <div class="paragraph">
                    雖扶不能行，懸絕安可比。
                </div>
                
                <div class="paragraph">
                    時從親故談，亦不廢書史。
                </div>
                
                <div class="paragraph">
                    右臂故依然，運筆亦持已。
                </div>
                
                <div class="paragraph">
                    籃輿時出遊，初不廢牢體。
                </div>
                
                <div class="paragraph">
                    况無他證候，色脉若無異。
                </div>
                
                <div class="paragraph">
                    詳觀動息間，儻有安全理。
                </div>
                
                <div class="paragraph">
                    侍祠了無庸，竊祿愧索米。
                </div>
                
                <div class="paragraph">
                    借居浮屠宫，非村亦非市。
                </div>
                
                <div class="paragraph">
                    廷堂甚爽塏，高屋敞窗几。
                </div>
                
                <div class="paragraph">
                    郊林接溪水，眼界頗清美。
                </div>
                
                <div class="paragraph">
                    嘗聞天地間，禍福更伏倚。
                </div>
                
                <div class="paragraph">
                    藉令衰蹇身，終老只如此。
                </div>
                
                <div class="paragraph">
                    何須苦嗟咨，未必非受祉。
                </div>
                
                <div class="paragraph">
                    形如支離疏，飽食逸終世。
                </div>
                
                <div class="paragraph">
                    目盲如宋人，全生免傜使。
                </div>
                
                <div class="paragraph">
                    平生嘆遠遊，今我在桑梓。
                </div>
                
                <div class="paragraph">
                    田園接家山，區處及耘耔。
                </div>
                
                <div class="paragraph">
                    平生困鞅掌，今我恬無事。
                </div>
                
                <div class="paragraph">
                    寝興縱所如，出處不違已。
                </div>
                
                <div class="paragraph">
                    病來益尊生，對境空相似。
                </div>
                
                <div class="paragraph">
                    永無貪欲過，稍習衛生旨。
                </div>
                
                <div class="paragraph">
                    不爲六賊牽，豈受三彭毁。
                </div>
                
                <div class="paragraph">
                    人言病壓身，往往延壽紀。
                </div>
                
                <div class="paragraph">
                    太鈞默乘除，萬一理如是。
                </div>
                
                <div class="paragraph">
                    安全固自佳，蹇廢亦可爾。
                </div>
                
                <div class="paragraph">
                    死生猶寤寐，况此一支體。
                </div>
                
                <div class="paragraph">
                    細思安否間，相去亦無幾。
                </div>
                
                <div class="paragraph">
                    如何不釋然，萬事付疑始。
                </div>
                
        </div>
    </div>
</body>

</html>