<!DOCTYPE html>
<html>

<head>
    <title>
        蝗去
    </title>
    <meta name="keywords" content="蝗去 -- 釋居簡">
    <meta name="description" content="蝗去 -- 釋居簡">
    <meta property="og:title" content="蝗去">
    <meta property="og:url" content="https://vwood.xyz/poetry/5bf9027f-a66a-4036-b449-f9c8c81cdc31.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            蝗去
        </h2>
        <div class="author"><a href="/author/223a8ddd-1f28-4870-8a8a-25a63aff6780.html" title="釋居簡" target="_blank">
                釋居簡
            </a> (宋)
        </div>
        <div class="paragraphs">
            
                <div class="paragraph">
                    人言蝗有知，我謂蝗無知。
                </div>
                
                <div class="paragraph">
                    使其果有知，不出昌明時。
                </div>
                
                <div class="paragraph">
                    傍睨聽我言，飲笑輒見嗤。
                </div>
                
                <div class="paragraph">
                    問之何因爾，却立雙顰眉。
                </div>
                
                <div class="paragraph">
                    甚矣戇且愚，抑非狂則癡。
                </div>
                
                <div class="paragraph">
                    諒不閲圖史，又弗聞書詩。
                </div>
                
                <div class="paragraph">
                    不知朝廷尊，但習山林卑。
                </div>
                
                <div class="paragraph">
                    耕稼徒勤勞，理亂慵考稽。
                </div>
                
                <div class="paragraph">
                    嗟子昧理道，使我繁言辭。
                </div>
                
                <div class="paragraph">
                    伊昔貞觀中，民生皆熙熙。
                </div>
                
                <div class="paragraph">
                    呻吟化謳歌，文教漸戎夷。
                </div>
                
                <div class="paragraph">
                    行旅弗齎糧，道路無拾遺。
                </div>
                
                <div class="paragraph">
                    外則方與虎，內則傅與伊。
                </div>
                
                <div class="paragraph">
                    腹心頗勝任，股肱良倚毘。
                </div>
                
                <div class="paragraph">
                    四海同車書，九重垂裳衣。
                </div>
                
                <div class="paragraph">
                    虞夏相較量，毫髮無參差。
                </div>
                
                <div class="paragraph">
                    善乎魏鄭公，惜哉封德彜。
                </div>
                
                <div class="paragraph">
                    當此全盛際，蝗起夫何爲。
                </div>
                
                <div class="paragraph">
                    初傳滿郡國，遄復侵京畿。
                </div>
                
                <div class="paragraph">
                    民瘼副所求，丙夜長懷思。
                </div>
                
                <div class="paragraph">
                    未旦坐以待，罪己勇不疑。
                </div>
                
                <div class="paragraph">
                    奮然事吞噬，厥類舉族移。
                </div>
                
                <div class="paragraph">
                    上帝斯下臨，捷於聲響隨。
                </div>
                
                <div class="paragraph">
                    良苗曾勿傷，凶歲稔不饑。
                </div>
                
                <div class="paragraph">
                    太倉皆充盈，老瓦相淋漓。
                </div>
                
                <div class="paragraph">
                    開元天寶間，燮理頗失宜。
                </div>
                
                <div class="paragraph">
                    蟲橫加暴殘，田穉難支持。
                </div>
                
                <div class="paragraph">
                    號令速且嚴，捕逐期毋遺。
                </div>
                
                <div class="paragraph">
                    氓力日困斃，彼類尤蕃滋。
                </div>
                
                <div class="paragraph">
                    不能格天心，徒欲徇己私。
                </div>
                
                <div class="paragraph">
                    設或遇水旱，人力惡乎施。
                </div>
                
                <div class="paragraph">
                    世變日益下，湯德常巍巍。
                </div>
                
                <div class="paragraph">
                    盍廣成湯心，以爲百世師。
                </div>
                
                <div class="paragraph">
                    上自天子聖，下逮兆庶微。
                </div>
                
                <div class="paragraph">
                    德合倘可行，力勝勿自欺。
                </div>
                
                <div class="paragraph">
                    可以弭災異，可以延貞祺。
                </div>
                
                <div class="paragraph">
                    我固肅聽瑩，拳拳其敢辭。
                </div>
                
                <div class="paragraph">
                    再拜嘉昌言，大明燭冥迷。
                </div>
                
                <div class="paragraph">
                    仲夏月既望，我適田中歸。
                </div>
                
                <div class="paragraph">
                    趯趯五六輩，出入荒芃茨。
                </div>
                
                <div class="paragraph">
                    見之輒怵惕，滂然揮涕洟。
                </div>
                
                <div class="paragraph">
                    小復相與言，胡爲乎來茲。
                </div>
                
                <div class="paragraph">
                    倘爾因我來，伴我食蕨薇。
                </div>
                
                <div class="paragraph">
                    毋使我稼傷，勿令秋庾虧。
                </div>
                
                <div class="paragraph">
                    俾其豐粢盛，餘則糝藿葵。
                </div>
                
                <div class="paragraph">
                    謹勿鳩爾類，謹勿增我悲。
                </div>
                
                <div class="paragraph">
                    爾衆易暴寡，我瘠難再肥。
                </div>
                
                <div class="paragraph">
                    一善倘可穰，衆戾幸見歸。
                </div>
                
                <div class="paragraph">
                    天乎弗遐弃，雖死甘如飴。
                </div>
                
                <div class="paragraph">
                    蝗方蔽天來，容與天雲垂。
                </div>
                
                <div class="paragraph">
                    悠哉翔而集，果適他山飛。
                </div>
                
                <div class="paragraph">
                    曩聞斯行諸，今者親見之。
                </div>
                
                <div class="paragraph">
                    便當如負暄，排雲呌天扉。
                </div>
                
                <div class="paragraph">
                    庶幾持一得，或可贊萬幾。
                </div>
                
                <div class="paragraph">
                    宣示蒭蕘言，下付百職司。
                </div>
                
                <div class="paragraph">
                    上宰天下平，連帥閫外威。
                </div>
                
                <div class="paragraph">
                    郡國其頒行，風俗端可移。
                </div>
                
                <div class="paragraph">
                    勿謂此道迂，試以誠至推。
                </div>
                
                <div class="paragraph">
                    推此及四海，貞觀何遠而。
                </div>
                
                <div class="paragraph">
                    當法太宗是，毋遂姚崇非。
                </div>
                
        </div>
    </div>
</body>

</html>