<!DOCTYPE html>
<html>

<head>
    <title>
        魯侯以上巳日宴高陽偶成長句
    </title>
    <meta name="keywords" content="魯侯以上巳日宴高陽偶成長句 -- 吳則禮">
    <meta name="description" content="魯侯以上巳日宴高陽偶成長句 -- 吳則禮">
    <meta property="og:title" content="魯侯以上巳日宴高陽偶成長句">
    <meta property="og:url" content="https://vwood.xyz/poetry/e772808a-cdf0-4344-94b8-1c7e9a94205b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            魯侯以上巳日宴高陽偶成長句
        </h2>
        <div class="author"><a href="/author/009192a0-cc1f-4264-afa3-dcdf0085d415.html" title="吳則禮" target="_blank">
                吳則禮
            </a> (宋)
        </div>
        <div class="paragraphs">
            
                <div class="paragraph">
                    羅幃繡箔凌蒼穹，揚飛白雪初濛濛。
                </div>
                
                <div class="paragraph">
                    雲收海面吐朝日，漸射碧瓦光曈曨。
                </div>
                
                <div class="paragraph">
                    聊停隼旆駐雙節，琥珀瀲灧黄金鍾。
                </div>
                
                <div class="paragraph">
                    雛鶯乳燕弄清晝，幽香薄暮飄殘紅。
                </div>
                
                <div class="paragraph">
                    遊絲芳草入望眼，天低旅鴈鳴嗈嗈。
                </div>
                
                <div class="paragraph">
                    溪深漲渌浮畫棟，雨餘山色虚無中。
                </div>
                
                <div class="paragraph">
                    修眉翠袖倚長笛，五馬矯首嘶春風。
                </div>
                
                <div class="paragraph">
                    輕煙漠漠暝蘭檝，鷗鳥静不驚笙鏞。
                </div>
                
                <div class="paragraph">
                    玉堂念昔掌帝制，文彩詎獨如醉翁。
                </div>
                
                <div class="paragraph">
                    夜聽宮漏對蓮燭，突兀萬卷蟠心胸。
                </div>
                
                <div class="paragraph">
                    雄辭妙語委椽筆，波濤洶洶來何窮。
                </div>
                
                <div class="paragraph">
                    法嚴義古跨兩漢，磊落未許盤誥工。
                </div>
                
                <div class="paragraph">
                    晚握銅魚坐虎帳，錦衣鐵騎懸刀弓。
                </div>
                
                <div class="paragraph">
                    熊羆俯仰隨杖屨，棘門覇上真兒童。
                </div>
                
                <div class="paragraph">
                    葛巾羽扇姑自適，指麾俎豆威羌戎。
                </div>
                
                <div class="paragraph">
                    飲酣隱几騁談辯，逸氣凛凛侔銛鋒。
                </div>
                
                <div class="paragraph">
                    氈裘辮髪豈足數，終使萬物歸埏鎔。
                </div>
                
                <div class="paragraph">
                    塞垣佳景寄新詠，璀璨千丈垂晴虹。
                </div>
                
                <div class="paragraph">
                    章江倦客謾歎息，轉徙八極猶孤蓬。
                </div>
                
                <div class="paragraph">
                    登臨暫喜脱人境，安得健翮超寒空。
                </div>
                
        </div>
    </div>
</body>

</html>