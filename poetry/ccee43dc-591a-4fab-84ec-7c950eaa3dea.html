<!DOCTYPE html>
<html>

<head>
    <title>
        游洞霄紀實
    </title>
    <meta name="keywords" content="游洞霄紀實 -- 馬元演">
    <meta name="description" content="游洞霄紀實 -- 馬元演">
    <meta property="og:title" content="游洞霄紀實">
    <meta property="og:url" content="https://vwood.xyz/poetry/ccee43dc-591a-4fab-84ec-7c950eaa3dea.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            游洞霄紀實
        </h2>
        <div class="author"><a href="/author/06635d90-ad50-4f47-b3f9-99beed6982b5.html" title="馬元演" target="_blank">
                馬元演
            </a> (宋)
        </div>
        <div class="paragraphs">
            
                <div class="paragraph">
                    甲寅良月初，爲捧帥垣檄。
                </div>
                
                <div class="paragraph">
                    遍走三蕩所，村落怪荒寂。
                </div>
                
                <div class="paragraph">
                    人謂白昇里，杭邑纔咫尺。
                </div>
                
                <div class="paragraph">
                    杭有洞霄宮，神仙其窟宅。
                </div>
                
                <div class="paragraph">
                    慣是名勝游，不許俗眼識。
                </div>
                
                <div class="paragraph">
                    余雖一俗吏，心實慕名德。
                </div>
                
                <div class="paragraph">
                    癡兒官事了，此行烏可惜。
                </div>
                
                <div class="paragraph">
                    天氣暖如春，得意馬蹄疾。
                </div>
                
                <div class="paragraph">
                    僕夫嗟况瘁，告我請休息。
                </div>
                
                <div class="paragraph">
                    止宿蕭市中，明朝辨行色。
                </div>
                
                <div class="paragraph">
                    未曉垂玉繩，向風嘶金勒。
                </div>
                
                <div class="paragraph">
                    行行十數里，漸漸仙境出。
                </div>
                
                <div class="paragraph">
                    始見九鎖峯，窮眸望不極。
                </div>
                
                <div class="paragraph">
                    一似天爲門，四山作扃鐍。
                </div>
                
                <div class="paragraph">
                    雲烟一齊起，松檜萬古碧。
                </div>
                
                <div class="paragraph">
                    巖洞是處有，名字難盡憶。
                </div>
                
                <div class="paragraph">
                    入拜大有庭，奇特更奇特。
                </div>
                
                <div class="paragraph">
                    洞天與福地，它山得其一。
                </div>
                
                <div class="paragraph">
                    惟此爲兩全，四字揭奎畫。
                </div>
                
                <div class="paragraph">
                    主人貝道士，高志頗嗜客。
                </div>
                
                <div class="paragraph">
                    引謁帝宸殿，金釘朱戶飾。
                </div>
                
                <div class="paragraph">
                    出示御書經，鳳篆龍章筆。
                </div>
                
                <div class="paragraph">
                    拜手拈瓣香，舉頭看近日。
                </div>
                
                <div class="paragraph">
                    既見撫掌泉，又觀松花石。
                </div>
                
                <div class="paragraph">
                    小愒漱玉軒，恍驚風雨夕。
                </div>
                
                <div class="paragraph">
                    再登虛白樓，頓覺天地窄。
                </div>
                
                <div class="paragraph">
                    迤邐游二洞，其東名大滌。
                </div>
                
                <div class="paragraph">
                    仰視洞中山，群崖翠欲滴。
                </div>
                
                <div class="paragraph">
                    蛟龍現鱗距，天産非人力。
                </div>
                
                <div class="paragraph">
                    石鼓清可聽，石魚亦堪擊。
                </div>
                
                <div class="paragraph">
                    中有一小洞，謂能隔凡迹。
                </div>
                
                <div class="paragraph">
                    稚子曾入去，海聲親聽得。
                </div>
                
                <div class="paragraph">
                    出洞見一井，石欄四圍赤。
                </div>
                
                <div class="paragraph">
                    云是葛翁泉，大旱無竭澤。
                </div>
                
                <div class="paragraph">
                    西洞號棲真，却在山絕壁。
                </div>
                
                <div class="paragraph">
                    華蓋垂於上，獅子橫其側。
                </div>
                
                <div class="paragraph">
                    非烟亦非雲，蟠結斬如刻。
                </div>
                
                <div class="paragraph">
                    上有倒掛仙，疑是帝所謫。
                </div>
                
                <div class="paragraph">
                    棋臺別東西，棋子散黑白。
                </div>
                
                <div class="paragraph">
                    又見方尺地，三人可容膝。
                </div>
                
                <div class="paragraph">
                    下如空谷聲，必是仙隠室。
                </div>
                
                <div class="paragraph">
                    道士雖携持，余亦倦登陟。
                </div>
                
                <div class="paragraph">
                    歸息翠蛟亭，寒玉走鳴瀑。
                </div>
                
                <div class="paragraph">
                    心目盡開豁，塵累渙然釋。
                </div>
                
                <div class="paragraph">
                    坡仙紀舊遊，壁間著遺墨。
                </div>
                
                <div class="paragraph">
                    吾得繼清賞，奚必問姑射。
                </div>
                
                <div class="paragraph">
                    試觀殊勝地，何年是開闢。
                </div>
                
                <div class="paragraph">
                    雖慕子長遊，未學子真逸。
                </div>
                
                <div class="paragraph">
                    可惜繫微官，匆匆整還役。
                </div>
                
                <div class="paragraph">
                    小子不學詩，數章□紀實。
                </div>
                
        </div>
    </div>
</body>

</html>