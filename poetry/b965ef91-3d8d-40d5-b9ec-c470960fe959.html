<!DOCTYPE html>
<html>

<head>
    <title>
        仲夏朔汰卒羣鬨驚擾居民內外凜凜撫而賚之而後少定人情憂畏警夜愈嚴一夕霈雨羣心頓甦張倅作喜雨詩見示因和其韻
    </title>
    <meta name="keywords" content="仲夏朔汰卒羣鬨驚擾居民內外凜凜撫而賚之而後少定人情憂畏警夜愈嚴一夕霈雨羣心頓甦張倅作喜雨詩見示因和其韻 -- 杜範">
    <meta name="description" content="仲夏朔汰卒羣鬨驚擾居民內外凜凜撫而賚之而後少定人情憂畏警夜愈嚴一夕霈雨羣心頓甦張倅作喜雨詩見示因和其韻 -- 杜範">
    <meta property="og:title" content="仲夏朔汰卒羣鬨驚擾居民內外凜凜撫而賚之而後少定人情憂畏警夜愈嚴一夕霈雨羣心頓甦張倅作喜雨詩見示因和其韻">
    <meta property="og:url" content="https://vwood.xyz/poetry/b965ef91-3d8d-40d5-b9ec-c470960fe959.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            仲夏朔汰卒羣鬨驚擾居民內外凜凜撫而賚之而後少定人情憂畏警夜愈嚴一夕霈雨羣心頓甦張倅作喜雨詩見示因和其韻
        </h2>
        <div class="author"><a href="/author/3bb02f87-b7ca-4098-832b-340c1834c0a5.html" title="杜範" target="_blank">
                杜範
            </a> (宋)
        </div>
        <div class="paragraphs">
            
                <div class="paragraph">
                    居家多惰拙，爲國常隠憂。
                </div>
                
                <div class="paragraph">
                    有時發魯嘆，乃或遭楚咻。
                </div>
                
                <div class="paragraph">
                    壞證至束手，錯事皆從頭。
                </div>
                
                <div class="paragraph">
                    收汙挑怨憤，作勞睨嬉遊。
                </div>
                
                <div class="paragraph">
                    變成生悍卒，禍已延數州。
                </div>
                
                <div class="paragraph">
                    胡然近輦轂，豈不聞高侯。
                </div>
                
                <div class="paragraph">
                    大决多所傷，小安其可偷。
                </div>
                
                <div class="paragraph">
                    悍心未熨帖，轉手即寇仇。
                </div>
                
                <div class="paragraph">
                    嗟哉逢不辰，老矣何所投。
                </div>
                
                <div class="paragraph">
                    人力豈足恃，天意或爲謀。
                </div>
                
                <div class="paragraph">
                    連夕蒸霮䨴，崇朝洗歊烰。
                </div>
                
                <div class="paragraph">
                    巷陌收燥坌，河渠漲濁流。
                </div>
                
                <div class="paragraph">
                    仰首戴恩育，歡心誰怨尤。
                </div>
                
                <div class="paragraph">
                    國步自茲穩，吾志將何求。
                </div>
                
                <div class="paragraph">
                    高人贈我詩，妙語清於秋。
                </div>
                
                <div class="paragraph">
                    口誦殊未已，頭痛頓已瘳。
                </div>
                
                <div class="paragraph">
                    欣然萬宇氣，快以一筆收。
                </div>
                
                <div class="paragraph">
                    仁隣幸可卜，舊好今自修。
                </div>
                
                <div class="paragraph">
                    願言爲明時，却顧思遠猷。
                </div>
                
                <div class="paragraph">
                    王度殊未飭，人情過則休。
                </div>
                
                <div class="paragraph">
                    朽索難繫馬，機心或驚鷗。
                </div>
                
                <div class="paragraph">
                    君方抱經濟，我當歸樊丘。
                </div>
                
        </div>
    </div>
</body>

</html>