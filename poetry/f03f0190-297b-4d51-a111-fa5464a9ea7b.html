<!DOCTYPE html>
<html>

<head>
    <title>
        既作飄風行十有七日風雨倍前乃賦後篇
    </title>
    <meta name="keywords" content="既作飄風行十有七日風雨倍前乃賦後篇 -- 釋居簡">
    <meta name="description" content="既作飄風行十有七日風雨倍前乃賦後篇 -- 釋居簡">
    <meta property="og:title" content="既作飄風行十有七日風雨倍前乃賦後篇">
    <meta property="og:url" content="https://vwood.xyz/poetry/f03f0190-297b-4d51-a111-fa5464a9ea7b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            既作飄風行十有七日風雨倍前乃賦後篇
        </h2>
        <div class="author"><a href="/author/223a8ddd-1f28-4870-8a8a-25a63aff6780.html" title="釋居簡" target="_blank">
                釋居簡
            </a> (宋)
        </div>
        <div class="paragraphs">
            
                <div class="paragraph">
                    夏首魃爲虐，種插喧戽車。
                </div>
                
                <div class="paragraph">
                    駸駸六七月，原野皆菁華。
                </div>
                
                <div class="paragraph">
                    再拜田祖賜，熨帖海若家。
                </div>
                
                <div class="paragraph">
                    大有課水耨，小康占山畬。
                </div>
                
                <div class="paragraph">
                    因依瞻江雲，西北起礮車。
                </div>
                
                <div class="paragraph">
                    歸來省戶牖，綢繆亟撐叉。
                </div>
                
                <div class="paragraph">
                    須臾眂溝壍，揞塞深搔杷。
                </div>
                
                <div class="paragraph">
                    大塊果噫欠，天闊誰能遮。
                </div>
                
                <div class="paragraph">
                    水立十丈渾，吹沙復流沙。
                </div>
                
                <div class="paragraph">
                    江海尚若此，柰此箇稌花。
                </div>
                
                <div class="paragraph">
                    再駕纔浹旬，怒很尤雄夸。
                </div>
                
                <div class="paragraph">
                    簷聲挾霶𩃱，谷口應{含牙}谺。
                </div>
                
                <div class="paragraph">
                    豈其發育初，繼以肅殺加。
                </div>
                
                <div class="paragraph">
                    吹噓咸失中，刑賞仍過差。
                </div>
                
                <div class="paragraph">
                    鄉來赤壁火，萬艘沈碧涯。
                </div>
                
                <div class="paragraph">
                    鬼操逃天誅，不勦殘賊芽。
                </div>
                
                <div class="paragraph">
                    巽二死餘責，噬臍徒咨嗟。
                </div>
                
                <div class="paragraph">
                    矯矯水中龍，浮硤千萬艖。
                </div>
                
                <div class="paragraph">
                    尺箠笞獨夫，鼎足成一家。
                </div>
                
                <div class="paragraph">
                    至今說蜚廉，慷慨徒拜嘉。
                </div>
                
                <div class="paragraph">
                    云胡艱難際，狂暴相紛拏。
                </div>
                
                <div class="paragraph">
                    耕夫日懸懸，饁媼霜髿髿。
                </div>
                
                <div class="paragraph">
                    欲刈爭淬鐮，欲穫競整耞。
                </div>
                
                <div class="paragraph">
                    私償憂并吞，官輸虞扑撾。
                </div>
                
                <div class="paragraph">
                    妄冀豐民天，仰天號且呀。
                </div>
                
                <div class="paragraph">
                    反吹果何道，身正心不瑕。
                </div>
                
                <div class="paragraph">
                    譊譊沸蒭蕘，靜默宜無譁。
                </div>
                
                <div class="paragraph">
                    聰明弗遐棄，試以置齒牙。
                </div>
                
                <div class="paragraph">
                    千慮貴一得，何必棼於麻。
                </div>
                
                <div class="paragraph">
                    更詰姬旦鬼，勿謂東山賒。
                </div>
                
        </div>
    </div>
</body>

</html>