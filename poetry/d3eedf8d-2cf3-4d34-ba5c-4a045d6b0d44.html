<!DOCTYPE html>
<html>

<head>
    <title>
        雙林善慧大士錄贊
    </title>
    <meta name="keywords" content="雙林善慧大士錄贊 -- 李綱">
    <meta name="description" content="雙林善慧大士錄贊 -- 李綱">
    <meta property="og:title" content="雙林善慧大士錄贊">
    <meta property="og:url" content="https://vwood.xyz/poetry/d3eedf8d-2cf3-4d34-ba5c-4a045d6b0d44.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            雙林善慧大士錄贊
        </h2>
        <div class="author"><a href="/author/8d78a433-b028-4f06-873d-ed90d9018954.html" title="李綱" target="_blank">
                李綱
            </a> (宋)
        </div>
        <div class="paragraphs">
            
                <div class="paragraph">
                    彌勒棲神兜率天，下生此土猶久遠。
                </div>
                
                <div class="paragraph">
                    化身無數在世間，善慧大士乃其一。
                </div>
                
                <div class="paragraph">
                    于中深秘菩薩行，而外示現凡夫相。
                </div>
                
                <div class="paragraph">
                    佃獵漁捕悉與同，娶妻生子亦復爾。
                </div>
                
                <div class="paragraph">
                    忽然照水知宿因，本來神智皆具足。
                </div>
                
                <div class="paragraph">
                    雙林浄土坐道場，說法度脱無量衆。
                </div>
                
                <div class="paragraph">
                    爲欲化導群生故，六度四心爲依止。
                </div>
                
                <div class="paragraph">
                    田園廬舍諸器用，奴婢妻子亦棄捐。
                </div>
                
                <div class="paragraph">
                    而以營修大法會，蓋行布施攝慳貪。
                </div>
                
                <div class="paragraph">
                    強夫暴客與魔民，豪奪追逐共誣謗。
                </div>
                
                <div class="paragraph">
                    更以軟語安慰之，蓋行忍辱攝瞋恚。
                </div>
                
                <div class="paragraph">
                    精進攝諸懈怠者，晝夜行道不休息。
                </div>
                
                <div class="paragraph">
                    持戒攝諸毁禁者，敷草而坐食粗糲。
                </div>
                
                <div class="paragraph">
                    智惠禪定無有邊，攝諸癡亂亦如是。
                </div>
                
                <div class="paragraph">
                    慈悲喜捨救衆生，微妙宏深難測識。
                </div>
                
                <div class="paragraph">
                    雖依如是衆法門，亦不於此而常住。
                </div>
                
                <div class="paragraph">
                    辨才演說無滯閡，譬如空谷中答響。
                </div>
                
                <div class="paragraph">
                    歌頌句偈自成章，縱横顛倒皆通達。
                </div>
                
                <div class="paragraph">
                    神通游戲得自在，聊以折伏不信心。
                </div>
                
                <div class="paragraph">
                    異香殊相放妙光，一叩宮門餘悉啓。
                </div>
                
                <div class="paragraph">
                    住是解脱不思議，正如長者維摩詰。
                </div>
                
                <div class="paragraph">
                    應世闡化靡不齊，故於行道常接後。
                </div>
                
                <div class="paragraph">
                    化緣已畢示寂滅，迄今何翅五百年。
                </div>
                
                <div class="paragraph">
                    雖有文字傳未來，蕪纇不能發實相。
                </div>
                
                <div class="paragraph">
                    我觀龍津大居士，已能深入不二門。
                </div>
                
                <div class="paragraph">
                    應緣雖現宰官身，於諸世味如嚼蠟。
                </div>
                
                <div class="paragraph">
                    燕閑清浄無所爲，乃以筆墨爲法施。
                </div>
                
                <div class="paragraph">
                    芟除潤色出妙語，善慧之書乃光焰。
                </div>
                
                <div class="paragraph">
                    佛子若觀善慧書，當知三士無異法。
                </div>
                
                <div class="paragraph">
                    毗耶離城雙樹林，及此龍津元一處。
                </div>
                
                <div class="paragraph">
                    受持讀誦善思維，普願發心無上道。
                </div>
                
        </div>
    </div>
</body>

</html>