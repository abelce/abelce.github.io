<!DOCTYPE html>
<html>

<head>
    <title>
        郊居與八弟無斁讀書
    </title>
    <meta name="keywords" content="郊居與八弟無斁讀書 -- 晁補之">
    <meta name="description" content="郊居與八弟無斁讀書 -- 晁補之">
    <meta property="og:title" content="郊居與八弟無斁讀書">
    <meta property="og:url" content="https://vwood.xyz/poetry/a4cb76c2-dd03-4ffa-a747-7897648bf388.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            郊居與八弟無斁讀書
        </h2>
        <div class="author"><a href="/author/dca89c07-bd96-4689-8f28-0cd75a9f5913.html" title="晁補之" target="_blank">
                晁補之
            </a> (宋)
        </div>
        <div class="paragraphs">
            
                <div class="paragraph">
                    坐狂得世捐，作官故不了。
                </div>
                
                <div class="paragraph">
                    十年未弛負，半世不黔竈。
                </div>
                
                <div class="paragraph">
                    居然顔玉雪，及是鬢蓬葆。
                </div>
                
                <div class="paragraph">
                    碧山已焚魚，白水初種稻。
                </div>
                
                <div class="paragraph">
                    瓜區可深隠，圭竇便却埽。
                </div>
                
                <div class="paragraph">
                    之子懷世資，行修名譽好。
                </div>
                
                <div class="paragraph">
                    避人本愉恬，坐我亦枯槁。
                </div>
                
                <div class="paragraph">
                    頃求田野處，政以城郭擾。
                </div>
                
                <div class="paragraph">
                    常時啜仳別，幸爾晏言笑。
                </div>
                
                <div class="paragraph">
                    如蘭豈異臭，覆瓿本均好。
                </div>
                
                <div class="paragraph">
                    不懲范釜塵，尚作韓編盜。
                </div>
                
                <div class="paragraph">
                    斲輪元戒疾，紵絮非病少。
                </div>
                
                <div class="paragraph">
                    莞爾勸之休，怡然守而嫪。
                </div>
                
                <div class="paragraph">
                    翻思南遷久，祇幸北歸早。
                </div>
                
                <div class="paragraph">
                    三已令奚慍，四至卿誠巧。
                </div>
                
                <div class="paragraph">
                    所欣顛木蘗，莫羨姣人瞭。
                </div>
                
                <div class="paragraph">
                    同氣靡間言，它人闕忠告。
                </div>
                
                <div class="paragraph">
                    貧居無酒肉，窮巷有探討。
                </div>
                
                <div class="paragraph">
                    葵作飽蓬蓬，茗澆憂悄悄。
                </div>
                
                <div class="paragraph">
                    長閑味更永，競進念已剿。
                </div>
                
                <div class="paragraph">
                    目鴻天蒼蒼，夢蝶日杲杲。
                </div>
                
                <div class="paragraph">
                    蘅皋美新雨，藜杖邈高蹈。
                </div>
                
                <div class="paragraph">
                    營齋直新徑，創檻俯幽沼。
                </div>
                
                <div class="paragraph">
                    架以我園檀，茨之子官草。
                </div>
                
                <div class="paragraph">
                    優游聊卒歲，邂逅可同調。
                </div>
                
                <div class="paragraph">
                    佩玉子終翔，菟裘我方老。
                </div>
                
                <div class="paragraph">
                    囊中餐玉法，櫪上追風驃。
                </div>
                
                <div class="paragraph">
                    能知面不靦，未用心如攪。
                </div>
                
                <div class="paragraph">
                    平生夔契慕，晚歲瞿聃妙。
                </div>
                
                <div class="paragraph">
                    但欲入林深，子來應問道。
                </div>
                
        </div>
    </div>
</body>

</html>