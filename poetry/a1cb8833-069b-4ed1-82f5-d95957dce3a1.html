<!DOCTYPE html>
<html>

<head>
    <title>
        庭木
    </title>
    <meta name="keywords" content="庭木 -- 曾鞏">
    <meta name="description" content="庭木 -- 曾鞏">
    <meta property="og:title" content="庭木">
    <meta property="og:url" content="https://vwood.xyz/poetry/a1cb8833-069b-4ed1-82f5-d95957dce3a1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            庭木
        </h2>
        <div class="author"><a href="/author/540030c0-66e4-4596-ad68-c686c5a873f6.html" title="曾鞏" target="_blank">
                曾鞏
            </a> (宋)
        </div>
        <div class="paragraphs">
            
                <div class="paragraph">
                    庭中有佳樹，清影四面垂。
                </div>
                
                <div class="paragraph">
                    往往風雨夜，蛟龍此投依。
                </div>
                
                <div class="paragraph">
                    留之待鸞鳳，未許燕雀窺。
                </div>
                
                <div class="paragraph">
                    誰謂烏鳥惡，安巢最高枝。
                </div>
                
                <div class="paragraph">
                    不顧白日照，直傍陰虹飛。
                </div>
                
                <div class="paragraph">
                    自恃棲託穩，豈憂彈射危。
                </div>
                
                <div class="paragraph">
                    三春獨翱翔，百鳥斂羽儀。
                </div>
                
                <div class="paragraph">
                    鳳凰不能爭，況乃鳬雁微。
                </div>
                
                <div class="paragraph">
                    既務志意得，都爲世可欺。
                </div>
                
                <div class="paragraph">
                    白晝攫鼎肉，從容擇牷犧。
                </div>
                
                <div class="paragraph">
                    近人不肯避，一怒終夜啼。
                </div>
                
                <div class="paragraph">
                    遭其瞰牆屋，禍患豈可移。
                </div>
                
                <div class="paragraph">
                    聽之欲占赦，婦女固已癡。
                </div>
                
                <div class="paragraph">
                    忿害乃其所，何肯報福釐。
                </div>
                
                <div class="paragraph">
                    行路指之嘆，童稚爭駡譏。
                </div>
                
                <div class="paragraph">
                    鸚鵡獻至尊，言語固可奇。
                </div>
                
                <div class="paragraph">
                    翡翠輸太府，器服所取資。
                </div>
                
                <div class="paragraph">
                    雉鷄美文章，贄贈理亦宜。
                </div>
                
                <div class="paragraph">
                    鷹鸇逐惡鳥，天威得施爲。
                </div>
                
                <div class="paragraph">
                    關雎於周室，耿潔配后妃。
                </div>
                
                <div class="paragraph">
                    莫如此鳥頑，飽食無所裨。
                </div>
                
                <div class="paragraph">
                    一善不能有，醜聲日交馳。
                </div>
                
                <div class="paragraph">
                    但知擇嘉處，巍然治其棲。
                </div>
                
                <div class="paragraph">
                    衆怒未易忽，徼幸亦有斯。
                </div>
                
                <div class="paragraph">
                    安知無刀斧，崩分棄毛皮。
                </div>
                
                <div class="paragraph">
                    且勿引蠹蟲，使樹心本披。
                </div>
                
                <div class="paragraph">
                    亦有愛搏擊，鉤連梟與鴟。
                </div>
                
                <div class="paragraph">
                    亦勿樂順己，窟穴藏狐貍。
                </div>
                
                <div class="paragraph">
                    凡能致大患，尠不自豪氂。
                </div>
                
                <div class="paragraph">
                    未知引避去，此語足自規。
                </div>
                
                <div class="paragraph">
                    惜哉種樹意，長與事乖違。
                </div>
                
                <div class="paragraph">
                    古來亦如此，壯士徒嗟悲。
                </div>
                
        </div>
    </div>
</body>

</html>