<!DOCTYPE html>
<html>

<head>
    <title>
        游蓋竹山
    </title>
    <meta name="keywords" content="游蓋竹山 -- 唐仲友">
    <meta name="description" content="游蓋竹山 -- 唐仲友">
    <meta property="og:title" content="游蓋竹山">
    <meta property="og:url" content="https://vwood.xyz/poetry/05f0f0d7-10e4-4609-8426-24e00c507e69.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            游蓋竹山
        </h2>
        <div class="author"><a href="/author/7d6a9693-458a-4685-bc60-8d8ec70a5a7f.html" title="唐仲友" target="_blank">
                唐仲友
            </a> (宋)
        </div>
        <div class="paragraphs">
            
                <div class="paragraph">
                    籃輿東出雨初收，衆山捲霧奔蒼虬。
                </div>
                
                <div class="paragraph">
                    麥田濛濛連千疇，去年見種今見秋。
                </div>
                
                <div class="paragraph">
                    農家椀大即快活，使君不去能無羞。
                </div>
                
                <div class="paragraph">
                    春光欲盡誰挽留，千林薿薿新綠柔。
                </div>
                
                <div class="paragraph">
                    桐花遠近淡無色，自開自落那關愁。
                </div>
                
                <div class="paragraph">
                    洞天爲我暫晴霽，使我蠟屐窮冥搜。
                </div>
                
                <div class="paragraph">
                    天門發秀萬馬下，水口離立羣峰稠。
                </div>
                
                <div class="paragraph">
                    瀑泉對面瀉絕壁，寶劍却倚丹鳳樓。
                </div>
                
                <div class="paragraph">
                    溪聲噴薄雷震動，石色古怪神剜鎪。
                </div>
                
                <div class="paragraph">
                    洞門谽谺風颼颼，香爐峰下蛟龍湫。
                </div>
                
                <div class="paragraph">
                    中峰特秀小爲貴，左右旌節森戈矛。
                </div>
                
                <div class="paragraph">
                    幾時秘奧一日覩，談笑指示君知不。
                </div>
                
                <div class="paragraph">
                    精廬但欲占勝處，專事棟宇非良謀。
                </div>
                
                <div class="paragraph">
                    飛閣跨水納佳氣，突兀堂殿居上頭。
                </div>
                
                <div class="paragraph">
                    軒窗高下有奇致，洗滌肺腑明雙眸。
                </div>
                
                <div class="paragraph">
                    我將於此棲羽流，鳳笙鶴駕應來游。
                </div>
                
                <div class="paragraph">
                    丹成一舉淩九州，下視濁世如浮漚。
                </div>
                
                <div class="paragraph">
                    靈祠款謁路阻修，層巖曲澗邃且幽。
                </div>
                
                <div class="paragraph">
                    經營輪奐亦未就，揮金助爾何須求。
                </div>
                
                <div class="paragraph">
                    晚雲漠漠鳴雨鳩，僕痡泥滑吾欲休。
                </div>
                
                <div class="paragraph">
                    虹橋列炬促歸騎，城鼓已報初更籌。
                </div>
                
                <div class="paragraph">
                    追攀別乘聊復爾，乘興何如王子猷。
                </div>
                
                <div class="paragraph">
                    習池不爲倒載去，兒童不用拍手攔街謳。
                </div>
                
        </div>
    </div>
</body>

</html>