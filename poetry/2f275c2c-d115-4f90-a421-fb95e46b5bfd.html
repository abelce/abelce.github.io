<!DOCTYPE html>
<html>

<head>
    <title>
        己未過太湖僧寺得宗汝爲書寄山蕷白酒長韵詩寄答
    </title>
    <meta name="keywords" content="己未過太湖僧寺得宗汝爲書寄山蕷白酒長韵詩寄答 -- 黄庭堅">
    <meta name="description" content="己未過太湖僧寺得宗汝爲書寄山蕷白酒長韵詩寄答 -- 黄庭堅">
    <meta property="og:title" content="己未過太湖僧寺得宗汝爲書寄山蕷白酒長韵詩寄答">
    <meta property="og:url" content="https://vwood.xyz/poetry/2f275c2c-d115-4f90-a421-fb95e46b5bfd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            己未過太湖僧寺得宗汝爲書寄山蕷白酒長韵詩寄答
        </h2>
        <div class="author"><a href="/author/5377fa7f-445f-42bd-bc99-bdd48d748d5a.html" title="黄庭堅" target="_blank">
                黄庭堅
            </a> (宋)
        </div>
        <div class="paragraphs">
            
                <div class="paragraph">
                    從學晚聞道，謀官無見功。
                </div>
                
                <div class="paragraph">
                    早衰觀水鑒，內熱愧鄰邦。
                </div>
                
                <div class="paragraph">
                    比鄰有宗侯，治劇乃雍容。
                </div>
                
                <div class="paragraph">
                    摩手撫鰥寡，藁碪磔强梁。
                </div>
                
                <div class="paragraph">
                    桃李與荆棘，稱物施露霜。
                </div>
                
                <div class="paragraph">
                    政經甚縝密，私不蚍蜉通。
                </div>
                
                <div class="paragraph">
                    吏舍無請賕，家有侯在堂。
                </div>
                
                <div class="paragraph">
                    府符下鹽策，縣官勸和羹。
                </div>
                
                <div class="paragraph">
                    作民敏風雨，令先諸邑行。
                </div>
                
                <div class="paragraph">
                    我居萬夫上，闒惰世無雙。
                </div>
                
                <div class="paragraph">
                    此邑宅巖巖，里中頗秦風。
                </div>
                
                <div class="paragraph">
                    翁媼無恙時，出分如峰房。
                </div>
                
                <div class="paragraph">
                    一錢氣不直，白梃及父兄。
                </div>
                
                <div class="paragraph">
                    簪筆懷三尺，揖我謂我臧。
                </div>
                
                <div class="paragraph">
                    向來豪傑吏，治之以牛羊。
                </div>
                
                <div class="paragraph">
                    我不忍敵民，教養如兒甥。
                </div>
                
                <div class="paragraph">
                    荆雞伏鵠卵，久望羽翼成。
                </div>
                
                <div class="paragraph">
                    訟端洶洶來，諭去稍聽從。
                </div>
                
                <div class="paragraph">
                    尚餘租庸調，歲歲稽法程。
                </div>
                
                <div class="paragraph">
                    按圖索家資，四壁達牖窗。
                </div>
                
                <div class="paragraph">
                    揜目鞭扑之，桁楊相推掁。
                </div>
                
                <div class="paragraph">
                    身欲免官去，駑馬戀豆糠。
                </div>
                
                <div class="paragraph">
                    所以積廩鹽，未使戶得烹。
                </div>
                
                <div class="paragraph">
                    八月釃社酒，公私樂年登。
                </div>
                
                <div class="paragraph">
                    遣徒與會稽，而悉走荻篁。
                </div>
                
                <div class="paragraph">
                    吾惟不足遣，夙駕略我疆。
                </div>
                
                <div class="paragraph">
                    邑西軱戾地，是嘗嬰吾鋒。
                </div>
                
                <div class="paragraph">
                    齦齕其强宗，彼乃可使令。
                </div>
                
                <div class="paragraph">
                    夙夜于遠郊，草露沾帷裳。
                </div>
                
                <div class="paragraph">
                    入磴履虎尾，捫蘿觸蠆芒。
                </div>
                
                <div class="paragraph">
                    借問夕何宿，煙邊數峰橫。
                </div>
                
                <div class="paragraph">
                    松竹不見天，蟠空作秋聲。
                </div>
                
                <div class="paragraph">
                    谷鳥與溪瀨，合絃琵琶箏。
                </div>
                
                <div class="paragraph">
                    稅駕亂石間，巖寺鳴疏鐘。
                </div>
                
                <div class="paragraph">
                    山農頗來服，見其父孫翁。
                </div>
                
                <div class="paragraph">
                    苦辭王賦遲，戶戶無積藏。
                </div>
                
                <div class="paragraph">
                    民病我亦病，呻吟達五更。
                </div>
                
                <div class="paragraph">
                    韵爲誦書語，行歌類楚狂。
                </div>
                
                <div class="paragraph">
                    舉鞭問嘉禾，秣馬可及城。
                </div>
                
                <div class="paragraph">
                    惜哉憂城旦，不得對榻牀。
                </div>
                
                <div class="paragraph">
                    灑筆付飛鳥，北風吹報章。
                </div>
                
                <div class="paragraph">
                    書回銀鉤壯，句與麝煤香。
                </div>
                
                <div class="paragraph">
                    浮蛆撥官醅，傾壺嫩鵝黄。
                </div>
                
                <div class="paragraph">
                    山氣常蓊㔩，此物可屢觴。
                </div>
                
                <div class="paragraph">
                    蕷藥割紫藤，開籠喜手封。
                </div>
                
                <div class="paragraph">
                    味溫頗宜人，芼以石飴薑。
                </div>
                
                <div class="paragraph">
                    舉盃引藥糜，詠詩對寒江。
                </div>
                
                <div class="paragraph">
                    寄聲甚勞苦，相思秋月明。
                </div>
                
                <div class="paragraph">
                    我邑萬戶鄉，其民資嚚凶。
                </div>
                
                <div class="paragraph">
                    欲割以壽公，使之承化光。
                </div>
                
                <div class="paragraph">
                    反以來壽我，中有吞舟鯨。
                </div>
                
                <div class="paragraph">
                    銅墨俱王命，職思慰孤惸。
                </div>
                
                <div class="paragraph">
                    何時賭一擲，燒燭呪明瓊。
                </div>
                
        </div>
    </div>
</body>

</html>