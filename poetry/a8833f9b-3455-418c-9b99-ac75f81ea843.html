<!DOCTYPE html>
<html>

<head>
    <title>
        送安少愚下第東歸
    </title>
    <meta name="keywords" content="送安少愚下第東歸 -- 程公許">
    <meta name="description" content="送安少愚下第東歸 -- 程公許">
    <meta property="og:title" content="送安少愚下第東歸">
    <meta property="og:url" content="https://vwood.xyz/poetry/a8833f9b-3455-418c-9b99-ac75f81ea843.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送安少愚下第東歸
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    去年遊凌雲，傳觀一篇書。
                </div>
                
                <div class="paragraph">
                    問客誰所作，作者安少愚。
                </div>
                
                <div class="paragraph">
                    少愚賓城人，萬里走東吳。
                </div>
                
                <div class="paragraph">
                    憫俗日搶攘，正途欲荒蕪。
                </div>
                
                <div class="paragraph">
                    磊塊不能平，憂憤何當攄。
                </div>
                
                <div class="paragraph">
                    推枕一長歎，落筆萬字餘。
                </div>
                
                <div class="paragraph">
                    才難繆取舍，政棼費爬梳。
                </div>
                
                <div class="paragraph">
                    國讎不可忘，儲德要力扶。
                </div>
                
                <div class="paragraph">
                    肝膈無留藏，首末詳繹鋪。
                </div>
                
                <div class="paragraph">
                    吾豈貪狥名，致主於唐虞。
                </div>
                
                <div class="paragraph">
                    書成詣匭投，甘心斧鉞誅。
                </div>
                
                <div class="paragraph">
                    九天隔雲雨，萬目爭睢盱。
                </div>
                
                <div class="paragraph">
                    聖恩不忍殺，放使歸田廬。
                </div>
                
                <div class="paragraph">
                    我心日起敬，未見長欷歔。
                </div>
                
                <div class="paragraph">
                    今年科詔頒，君來試成都。
                </div>
                
                <div class="paragraph">
                    邂逅忽傾蓋，名下信不虛。
                </div>
                
                <div class="paragraph">
                    貌不踰中人，若爲膽滿軀。
                </div>
                
                <div class="paragraph">
                    革囊三尺劍，束書一蹇馿。
                </div>
                
                <div class="paragraph">
                    蹙頞談世事，抵掌嗤俗儒。
                </div>
                
                <div class="paragraph">
                    慨慷三策陳，傲睨衆口諛。
                </div>
                
                <div class="paragraph">
                    諸公眼如月，誰遣紫奪朱。
                </div>
                
                <div class="paragraph">
                    少愚囅然笑，得失毫髮如。
                </div>
                
                <div class="paragraph">
                    行止諒由天，通塞何關渠。
                </div>
                
                <div class="paragraph">
                    歸歟三間茅，搜我萬卷儲。
                </div>
                
                <div class="paragraph">
                    抱膝梁父吟，曲肱味道腴。
                </div>
                
                <div class="paragraph">
                    雅志期古人，昂昂千里駒。
                </div>
                
                <div class="paragraph">
                    安能徇衆兆，汎汎水中鳬。
                </div>
                
                <div class="paragraph">
                    今晨忽叩門，謁我摻執袪。
                </div>
                
                <div class="paragraph">
                    劇談重激昂，欲去仍踟躕。
                </div>
                
                <div class="paragraph">
                    時俗競佻巧，捷徑爭馳趨。
                </div>
                
                <div class="paragraph">
                    悅耳或爲忠，仕道寧免迂。
                </div>
                
                <div class="paragraph">
                    啗以鼎食味，誘以蛾眉姝。
                </div>
                
                <div class="paragraph">
                    煌煌萬釘饒，翼翼潭府居。
                </div>
                
                <div class="paragraph">
                    衆醉日以酣，獨立誰爲徒。
                </div>
                
                <div class="paragraph">
                    世豈有巢由，甘受泥滓汙。
                </div>
                
                <div class="paragraph">
                    或俛首州縣，或遁跡樵漁。
                </div>
                
                <div class="paragraph">
                    顧謂今乏材，毋乃幾厚誣。
                </div>
                
                <div class="paragraph">
                    失計如我輩，苟爲五斗驅。
                </div>
                
                <div class="paragraph">
                    有志困風塵，浮沉非故吾。
                </div>
                
                <div class="paragraph">
                    思昔新法行，士有鄭介夫。
                </div>
                
                <div class="paragraph">
                    斥監安上門，憤世膽氣粗。
                </div>
                
                <div class="paragraph">
                    一朝勾驛傳，奏疏列畫圖。
                </div>
                
                <div class="paragraph">
                    天子惻然感，民力幾少蘇。
                </div>
                
                <div class="paragraph">
                    九原凜如生，千載足起予。
                </div>
                
                <div class="paragraph">
                    荆舒最護短，植黨盤要途。
                </div>
                
                <div class="paragraph">
                    如何職冗賤，九關許叫呼。
                </div>
                
                <div class="paragraph">
                    偪仄復偪仄，視今良可吁。
                </div>
                
                <div class="paragraph">
                    喧然衆楚咻，甘作嬴秦拘。
                </div>
                
                <div class="paragraph">
                    所以見君子，羞汗如隕珠。
                </div>
                
                <div class="paragraph">
                    牛驥不同皁，雞鳳寧同笯。
                </div>
                
                <div class="paragraph">
                    要當操此心，聖賢爲範模。
                </div>
                
                <div class="paragraph">
                    借問蘭玉棄，如何蕭艾敷。
                </div>
                
                <div class="paragraph">
                    詩成爲君歌，臨風怳喑嗚。
                </div>
                
                <div class="paragraph">
                    向來清廟瑟，忍濫齊門竽。
                </div>
                
        </div>
    </div>
</body>

</html>