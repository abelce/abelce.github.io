<!DOCTYPE html>
<html>

<head>
    <title>
        南華五十韻
    </title>
    <meta name="keywords" content="南華五十韻 -- 朱翌">
    <meta name="description" content="南華五十韻 -- 朱翌">
    <meta property="og:title" content="南華五十韻">
    <meta property="og:url" content="https://vwood.xyz/poetry/92013dfe-821c-4ef9-83ec-ed516087732b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            南華五十韻
        </h2>
        <div class="author"><a href="/author/fb9269e0-583d-4c11-9a79-eb4bc88aeaa0.html" title="朱翌" target="_blank">
                朱翌
            </a> (宋)
        </div>
        <div class="paragraphs">
            
                <div class="paragraph">
                    鄉里黄梅接，家居祖剎鄰。
                </div>
                
                <div class="paragraph">
                    常聞肉身佛，甘作磑坊人。
                </div>
                
                <div class="paragraph">
                    堅有懸腰石，空無拂鏡塵。
                </div>
                
                <div class="paragraph">
                    已舂諸米熟，自識本心真。
                </div>
                
                <div class="paragraph">
                    拄杖敲頑質，袈裟繞凈身。
                </div>
                
                <div class="paragraph">
                    衣傳千古信，法待五年伸。
                </div>
                
                <div class="paragraph">
                    撥棹煩師送，投林避衆嗔。
                </div>
                
                <div class="paragraph">
                    風幡俱不動，金瓦定非倫。
                </div>
                
                <div class="paragraph">
                    汝聽宜皆諦，吾言决可遵。
                </div>
                
                <div class="paragraph">
                    由茲開頓教，爲世作良因。
                </div>
                
                <div class="paragraph">
                    葉墜雖歸本，烟斜不向新。
                </div>
                
                <div class="paragraph">
                    鈴聲鳴白塔，霧氣走黄巾。
                </div>
                
                <div class="paragraph">
                    塑手藏衣襲，閨姝敗鉢唇。
                </div>
                
                <div class="paragraph">
                    全提諸佛印，開盡一花春。
                </div>
                
                <div class="paragraph">
                    代代燈燈續，塵塵剎剎均。
                </div>
                
                <div class="paragraph">
                    性天南北合，道德帝王親。
                </div>
                
                <div class="paragraph">
                    歌鼓昭陵日，梯航外國珍。
                </div>
                
                <div class="paragraph">
                    莊嚴及山谷，賜予出金銀。
                </div>
                
                <div class="paragraph">
                    龍翥開飛帛，春溫布縯綸。
                </div>
                
                <div class="paragraph">
                    鎮安清凈境，奔走護持神。
                </div>
                
                <div class="paragraph">
                    樓閣三千界，香燈十二辰。
                </div>
                
                <div class="paragraph">
                    蘇銘模妙墨，柳記刻豐珉。
                </div>
                
                <div class="paragraph">
                    自昔炎荒地，常容放逐臣。
                </div>
                
                <div class="paragraph">
                    流人悲去越，從者病居陳。
                </div>
                
                <div class="paragraph">
                    庚子何憂鵩，春秋謾感麟。
                </div>
                
                <div class="paragraph">
                    足生行路繭，眉結念親顰。
                </div>
                
                <div class="paragraph">
                    卜吐千瓶水，官分十束薪。
                </div>
                
                <div class="paragraph">
                    九韶先幸舜，五嶺後通秦。
                </div>
                
                <div class="paragraph">
                    氣候今無瘴，人情古亦惇。
                </div>
                
                <div class="paragraph">
                    何嘗疏北客，賸喜預嘉賓。
                </div>
                
                <div class="paragraph">
                    鼓角催歸夢，江湖動釣緡。
                </div>
                
                <div class="paragraph">
                    時花開有信，山果種生仁。
                </div>
                
                <div class="paragraph">
                    武水長懷古，曹溪每問津。
                </div>
                
                <div class="paragraph">
                    端居七里郭，相望一由旬。
                </div>
                
                <div class="paragraph">
                    抱被來投宿，聞鐘起及晨。
                </div>
                
                <div class="paragraph">
                    自憐終北向，天遣試南詢。
                </div>
                
                <div class="paragraph">
                    竟日雲垂地，通宵雨濺茵。
                </div>
                
                <div class="paragraph">
                    橋橫一滴上，雀見五方馴。
                </div>
                
                <div class="paragraph">
                    飛錫泉香發，連山寶氣振。
                </div>
                
                <div class="paragraph">
                    杖尋桃竹把，佩采楚蘭紉。
                </div>
                
                <div class="paragraph">
                    大禮行郊次，洪恩浹海濱。
                </div>
                
                <div class="paragraph">
                    稍寬三面網，歸作再生民。
                </div>
                
                <div class="paragraph">
                    甫里將收栗，松江細煮蓴。
                </div>
                
                <div class="paragraph">
                    橘懷工戲綵，萱背更栽椿。
                </div>
                
                <div class="paragraph">
                    風急團雲絮，霜清洗月輪。
                </div>
                
                <div class="paragraph">
                    治行今數日，問信不嫌頻。
                </div>
                
                <div class="paragraph">
                    三宿真成戀，諸寮且遍巡。
                </div>
                
                <div class="paragraph">
                    鬭茶誇顧渚，羹芋說西岷。
                </div>
                
                <div class="paragraph">
                    寺有壇經舊，誰知祖意諄。
                </div>
                
                <div class="paragraph">
                    持歸化嶺北，大地免沉淪。
                </div>
                
        </div>
    </div>
</body>

</html>