<!DOCTYPE html>
<html>

<head>
    <title>
        送吳龍圖歸闕
    </title>
    <meta name="keywords" content="送吳龍圖歸闕 -- 呂陶">
    <meta name="description" content="送吳龍圖歸闕 -- 呂陶">
    <meta property="og:title" content="送吳龍圖歸闕">
    <meta property="og:url" content="https://vwood.xyz/poetry/addcb011-0de1-4b36-b589-e9eceab70a7b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送吳龍圖歸闕
        </h2>
        <div class="author"><a href="/author/ef81a123-4c50-4fd2-85c1-3ece2cbb71bb.html" title="呂陶" target="_blank">
                呂陶
            </a> (宋)
        </div>
        <div class="paragraphs">
            
                <div class="paragraph">
                    蜀山千尋立，奇勢凌穹蒼。
                </div>
                
                <div class="paragraph">
                    岷水萬里走，怒流吞滄浪。
                </div>
                
                <div class="paragraph">
                    南連楚越腹，北際秦隴吭。
                </div>
                
                <div class="paragraph">
                    乾坤所造作，險固天下彊。
                </div>
                
                <div class="paragraph">
                    四境高與深，沃野蟠中央。
                </div>
                
                <div class="paragraph">
                    天時少凶旱，地力宜耕桑。
                </div>
                
                <div class="paragraph">
                    生齒萬億計，貲貨豐且穰。
                </div>
                
                <div class="paragraph">
                    運載實內府，重車不停箱。
                </div>
                
                <div class="paragraph">
                    公廩己腐粟，私家始餘糧。
                </div>
                
                <div class="paragraph">
                    恬然禮義俗，杳在無何鄉。
                </div>
                
                <div class="paragraph">
                    王澤或壅閉，土風亦悲凉。
                </div>
                
                <div class="paragraph">
                    所以二僭僞，草木罹凋傷。
                </div>
                
                <div class="paragraph">
                    繼有三盜起，氛埃屢飛颺。
                </div>
                
                <div class="paragraph">
                    耳目殊未遠，本末猶可詳。
                </div>
                
                <div class="paragraph">
                    朝廷任連帥，指顧寧一方。
                </div>
                
                <div class="paragraph">
                    聖造爾莫測，恩波但流長。
                </div>
                
                <div class="paragraph">
                    我公來息蕃，琴瑟更而張。
                </div>
                
                <div class="paragraph">
                    至誠極愷悌，大事費忖量。
                </div>
                
                <div class="paragraph">
                    澄撓孰清濁，中和匪柔剛。
                </div>
                
                <div class="paragraph">
                    蜀人自荷戴，頌口殊鏘洋。
                </div>
                
                <div class="paragraph">
                    仰公若梁棟，愛公比琳琅。
                </div>
                
                <div class="paragraph">
                    謂宜立大厦，豈特爲圭璋。
                </div>
                
                <div class="paragraph">
                    願公保遐福，堅厚如陵岡。
                </div>
                
                <div class="paragraph">
                    期公享眉壽，歲月過綺黄。
                </div>
                
                <div class="paragraph">
                    或吐藥石論，百脈除膏肓。
                </div>
                
                <div class="paragraph">
                    或執陶冶柄，四序時雨暘。
                </div>
                
                <div class="paragraph">
                    歌德動金石，書勳滿旂常。
                </div>
                
                <div class="paragraph">
                    輿意信如此，惟公協行藏。
                </div>
                
                <div class="paragraph">
                    清風聳朝野，闊步由康莊。
                </div>
                
                <div class="paragraph">
                    昔爲御史時，率先問豺狼。
                </div>
                
                <div class="paragraph">
                    及其按河患，巨姦縮鋒鋩。
                </div>
                
                <div class="paragraph">
                    邊兵好掎角，公令無出疆。
                </div>
                
                <div class="paragraph">
                    獄奏或反汗，公嗟爲飛章。
                </div>
                
                <div class="paragraph">
                    斯事最卓犖，輝耀日月旁。
                </div>
                
                <div class="paragraph">
                    平生寶大節，安肯差毫芒。
                </div>
                
                <div class="paragraph">
                    都俞既會合，事業尤輝光。
                </div>
                
                <div class="paragraph">
                    蓋以大臣道，施之輔虞唐。
                </div>
                
                <div class="paragraph">
                    雅意有餘裕，玩占得黄裳。
                </div>
                
                <div class="paragraph">
                    此語知者重，不惟談否臧。
                </div>
                
                <div class="paragraph">
                    稽首告天子，高賢民所望。
                </div>
                
        </div>
    </div>
</body>

</html>