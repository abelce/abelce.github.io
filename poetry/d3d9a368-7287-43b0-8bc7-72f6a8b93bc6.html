<!DOCTYPE html>
<html>

<head>
    <title>
        六合懷古詩 偃松（《光緒志》作「偃蓋松」）
    </title>
    <meta name="keywords" content="六合懷古詩 偃松（《光緒志》作「偃蓋松」） -- 郟滂">
    <meta name="description" content="六合懷古詩 偃松（《光緒志》作「偃蓋松」） -- 郟滂">
    <meta property="og:title" content="六合懷古詩 偃松（《光緒志》作「偃蓋松」）">
    <meta property="og:url" content="https://vwood.xyz/poetry/d3d9a368-7287-43b0-8bc7-72f6a8b93bc6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            六合懷古詩 偃松（《光緒志》作「偃蓋松」）
        </h2>
        <div class="author"><a href="/author/7ffedc14-d159-4341-a46b-056c1f2e0c1b.html" title="郟滂" target="_blank">
                郟滂
            </a> (唐)
        </div>
        <div class="paragraphs">
            
                <div class="paragraph">
                    千年松樹枝芳偃，屈曲如人掉臂形。
                </div>
                
                <div class="paragraph">
                    見說瓦棺藏檜下，杜生題後定時名。
                </div>
                
                <div class="paragraph">
                    （以上二十首均錄自上海圖書館據天一閣藏本所攝膠卷明嘉靖刻本嘉三十二年黃紹文纂《六合縣志》〖簡稱《嘉靖志》〗卷八《藝文志·詩類》。
                </div>
                
                <div class="paragraph">
                    校以光緒癸未年刊賀廷壽纂《六合縣志》〖簡稱《光緒志》〗卷七所錄詩及光緒刊朱緒曾輯《金陵詩徵》卷三五所收詩。
                </div>
                
                <div class="paragraph">
                    《光緒志》錄十六首，缺《治浦橋》、《滁河》、《儒學舊基》、《城隍廟》四首。
                </div>
                
                <div class="paragraph">
                    《金陵詩徵》僅收《龍池》之一、《廢如歸館》二首。
                </div>
                
                <div class="paragraph">
                    ）（〖1〗《嘉靖志》題注：「《嘉定志》：偃松在牛市街，文宣王廟前，偃蹇若蓋，清陰數畝。
                </div>
                
                <div class="paragraph">
                    傳云杜荀鶴所植。
                </div>
                
                <div class="paragraph">
                    又云松下有瓦棺。
                </div>
                
                <div class="paragraph">
                    」〖2〗《光緒志》詩末注：「古志云，松下有瓦棺。
                </div>
                
                <div class="paragraph">
                    」〖3〗《嘉靖志》詩末注：「按以上二十首，皆郟滂詩。
                </div>
                
                <div class="paragraph">
                    五十首，今《成化志》所載僅數首耳，餘皆《嘉定志》得之，然尚未及其半云。
                </div>
                
                <div class="paragraph">
                    」〖4〗《嘉靖志》卷首凡例云：「宋嘉定間縣令劉昌詩所修志，板已劘滅，其本無傳。
                </div>
                
                <div class="paragraph">
                    近於藏書家覓得寫本，據其所載，有可採者增入。
                </div>
                
                <div class="paragraph">
                    」〖5〗《嘉靖志》卷四《秩官志》云：「郟滂，光化中爲六合宰，嘗作《懷古詩》五十首，敍靈巖則曰：『巖峻嘗有靈瑞。
                </div>
                
                <div class="paragraph">
                    』敍龍津則曰：『士馬更戍往來。
                </div>
                
                <div class="paragraph">
                    』若儒學、士林館、龍池、昌市樓等處，皆有題詠。
                </div>
                
                <div class="paragraph">
                    意滂必文彩風流之士，當時之民被和平之化矣。
                </div>
                
                <div class="paragraph">
                    惜其政事無傳，詩之存者載《詩紀》。
                </div>
                
                <div class="paragraph">
                    」末注：「《嘉定》、《成化志》。
                </div>
                
                <div class="paragraph">
                    」〖6〗《光緒志》卷四《官師志》云：「郟滂，光化中爲六合令。
                </div>
                
                <div class="paragraph">
                    懼文獻無徵，作《懷古詩》五十首，各繫以小敍，今其詩存者三十二首，惜政蹟不傳。
                </div>
                
                <div class="paragraph">
                    」〖7〗《金陵詩徵》卷三五錄滂詩二首，小傳云：「滂，光化中六合令，因家焉。
                </div>
                
                <div class="paragraph">
                    」注云：「宋《嘉定六合縣志》云：郟令懼棠邑文獻無徵，作《懷古詩》五十首，各係以小敍，其叙靈巖曰：『巖峻嘗有靈瑞。
                </div>
                
                <div class="paragraph">
                    』敍龍津曰：『士馬更戍往來。
                </div>
                
                <div class="paragraph">
                    』士林曰：『其地業儒多宦。
                </div>
                
                <div class="paragraph">
                    』敍寺則始於解脫，敍混成觀則起於宋元。
                </div>
                
                <div class="paragraph">
                    《嘉靖儀真志》存三十二首，至雍正乙卯六合令蘇作睿《志》尚存十六首，乾隆癸卯廖掄升《志》，乃悉削去。
                </div>
                
                <div class="paragraph">
                    唐人著作，徵文考獻，何可棄也。
                </div>
                
                <div class="paragraph">
                    」今按：嘉定、成化修《六合縣志》，今均無傳。
                </div>
                
                <div class="paragraph">
                    傳世者以《嘉靖志》爲最早，所錄二十首。
                </div>
                
                <div class="paragraph">
                    據修志者所云，則《嘉定志》所收亦不過此數。
                </div>
                
                <div class="paragraph">
                    《光緒志》當係自雍正《六合縣志》轉錄，文字歧異較多，疑非源出於嘉靖《六合縣志》，而係自嘉靖《儀真縣志》錄出。
                </div>
                
                <div class="paragraph">
                    唐六合縣轄境，明代部分歸儀真縣，故其詩得兼收之。
                </div>
                
                <div class="paragraph">
                    今傳《儀真縣志》，似以《隆慶志》爲最早，已有影印天一閣本行世，經檢幷無滂詩。
                </div>
                
                <div class="paragraph">
                    朱緒曾、賀廷壽皆清季人，皆云所存有三十二首之數，疑曾獲見嘉靖《儀真縣志》，俟續訪之。
                </div>
                
                <div class="paragraph">
                    滂詩除已錄出之二十一首外，僅知詩題者尚有《靈巖》、《龍津》、《昌市樓》、《混城觀》等，已見前錄。
                </div>
                
                <div class="paragraph">
                    ）。
                </div>
                
        </div>
    </div>
</body>

</html>