<!DOCTYPE html>
<html>

<head>
    <title>
        李陽冰篆
    </title>
    <meta name="keywords" content="李陽冰篆 -- 徐積">
    <meta name="description" content="李陽冰篆 -- 徐積">
    <meta property="og:title" content="李陽冰篆">
    <meta property="og:url" content="https://vwood.xyz/poetry/864aff57-6f0a-45a3-b170-317b4a7eafb2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            李陽冰篆
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    書之有古篆，文之有六經。
                </div>
                
                <div class="paragraph">
                    秦漢而下浸以徙，隸學基路生重扃。
                </div>
                
                <div class="paragraph">
                    其閒述者亦世出，牛蹄之水纔一泓。
                </div>
                
                <div class="paragraph">
                    先生之志在復古，胸中直氣何森森。
                </div>
                
                <div class="paragraph">
                    獨乘騏驥追大朴，執縛浮銳攘欃槍。
                </div>
                
                <div class="paragraph">
                    手中一筆千萬變，天風號令驅雷霆。
                </div>
                
                <div class="paragraph">
                    蛇蟠蠖屈體既具，鶚立虎視勢乃成。
                </div>
                
                <div class="paragraph">
                    剛柔伸屈有常勢，天地之道陽與陰。
                </div>
                
                <div class="paragraph">
                    傑然出者其勢聳，嶽仞五千磨太清。
                </div>
                
                <div class="paragraph">
                    盤然屈者非一屈，黄河九折來滄溟。
                </div>
                
                <div class="paragraph">
                    龐然一畫勢自若，老將堅卧中軍營。
                </div>
                
                <div class="paragraph">
                    至於一點亦有象，地丘人目天之星。
                </div>
                
                <div class="paragraph">
                    先生大體貴淳古，輕輕重重齊權衡。
                </div>
                
                <div class="paragraph">
                    周家太師負黼扆，高冠大旆朝王庭。
                </div>
                
                <div class="paragraph">
                    唐虞二帝正揖讓，臯夔稷契環兩楹。
                </div>
                
                <div class="paragraph">
                    聖人作樂有大本，剔抉淫衛完古音。
                </div>
                
                <div class="paragraph">
                    大匠作室以規矩，悉去臲𡰈除斜撐。
                </div>
                
                <div class="paragraph">
                    專車骨節世不朽，今乃一縱而一橫。
                </div>
                
                <div class="paragraph">
                    巨靈以手遏大難，印入山骨磨不平。
                </div>
                
                <div class="paragraph">
                    雄恢嚴毅不可犯，手中常握十萬兵。
                </div>
                
                <div class="paragraph">
                    信乎創字自有說，宜必象形而象聲。
                </div>
                
                <div class="paragraph">
                    天地之大有萬象，萬象不能遁其情。
                </div>
                
                <div class="paragraph">
                    嗚呼篆法乃如此，大哉剛健純粹精。
                </div>
                
                <div class="paragraph">
                    走獸之類爲麒麟，飛鳥之類爲鷦鵬。
                </div>
                
                <div class="paragraph">
                    蹊徑之類爲大路，垣牆之類爲堅城。
                </div>
                
                <div class="paragraph">
                    以德論之爲聖人，以法論之爲朝廷。
                </div>
                
                <div class="paragraph">
                    傍睨衆字乃可笑，太山之重鴻毛輕。
                </div>
                
                <div class="paragraph">
                    亡國之主好逸豫，兒女子輩多驕淫。
                </div>
                
                <div class="paragraph">
                    聖人之後惟孟子，古篆之後唯陽冰。
                </div>
                
                <div class="paragraph">
                    金渾玉璞天下寶，嗟乎世俗多聾盲。
                </div>
                
                <div class="paragraph">
                    欲行古道世輒笑，欲言古學世輒驚。
                </div>
                
                <div class="paragraph">
                    志之所之在一賦，斗筲之器徒易盈。
                </div>
                
                <div class="paragraph">
                    雕蟲篆刻滿天下，不矜實行矜虛名。
                </div>
                
                <div class="paragraph">
                    六經塵土塞高閣，聖人之道成坎坑。
                </div>
                
                <div class="paragraph">
                    況乎古篆固可棄，胡爲獨好於先生。
                </div>
                
        </div>
    </div>
</body>

</html>