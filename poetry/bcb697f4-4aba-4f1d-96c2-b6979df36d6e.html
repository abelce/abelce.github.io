<!DOCTYPE html>
<html>

<head>
    <title>
        黄山高
    </title>
    <meta name="keywords" content="黄山高 -- 汪莘">
    <meta name="description" content="黄山高 -- 汪莘">
    <meta property="og:title" content="黄山高">
    <meta property="og:url" content="https://vwood.xyz/poetry/bcb697f4-4aba-4f1d-96c2-b6979df36d6e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            黄山高
        </h2>
        <div class="author"><a href="/author/60852633-5a67-40ef-a76d-1ff4f147a7a4.html" title="汪莘" target="_blank">
                汪莘
            </a> (宋)
        </div>
        <div class="paragraphs">
            
                <div class="paragraph">
                    黄山高哉，巋然爲江東之巨鎮兮，壁立於兩浙之上游。
                </div>
                
                <div class="paragraph">
                    摩天戛日以直上，陽枝陰派盤數州。
                </div>
                
                <div class="paragraph">
                    四海不知兩根本，行人但覺雲飛浮。
                </div>
                
                <div class="paragraph">
                    嘗試芒鞋竹枝迨乎其間兮，一溪桃杏紅爛熳，萬壑松柏寒颼颼。
                </div>
                
                <div class="paragraph">
                    懸崖絕磴可望不可到兮，古木倒挂險更遒。
                </div>
                
                <div class="paragraph">
                    上有靈泉瀑布千萬道，如銀河自天爭瀉而競注兮，砅雷濺雪隠現穿林幽。
                </div>
                
                <div class="paragraph">
                    中有青鸞黄鶴千萬對，雄倡雌和迭舞而交鳴兮，深林自適復有雪白數點之猿猴。
                </div>
                
                <div class="paragraph">
                    山中自昔無曆日，花開葉落成春秋。
                </div>
                
                <div class="paragraph">
                    殘英脫葉不知其所從來兮，但見夫澗谷之間桃花如扇，松花如纛，竹葉如笠，蓮葉如舟。
                </div>
                
                <div class="paragraph">
                    菖蒲九節餵白鹿，靈芝三秀眠青牛。
                </div>
                
                <div class="paragraph">
                    人間三月春已暮，洞中花卉春長留。
                </div>
                
                <div class="paragraph">
                    奇香異氣逐風去，散落塵世誰能酬。
                </div>
                
                <div class="paragraph">
                    黄山高哉，雲際一峰尚可畫，雲外一峰畫不得，霜繒鋪了掉首休。
                </div>
                
                <div class="paragraph">
                    丹砂一峰燭天爭日月，九龍一峰拔地張旂旒。
                </div>
                
                <div class="paragraph">
                    天都一峰傑出於三十六峰兮，星斗森羅挂珠殿，日月對展瓊瑶樓。
                </div>
                
                <div class="paragraph">
                    中有一人兮龍冠而鳳裘，左容成兮右浮丘。
                </div>
                
                <div class="paragraph">
                    我時收却釣竿樵具作一束，投諸曹阮溪中流。
                </div>
                
                <div class="paragraph">
                    浴余身兮湯泉，風余袂兮帝所。
                </div>
                
                <div class="paragraph">
                    夔鼓隠隠兮管啾啾，水精盤兮碧玉甌。
                </div>
                
                <div class="paragraph">
                    帝酌我兮勞我，左右爲余兮凝眸。
                </div>
                
                <div class="paragraph">
                    指余以南峰石壁記，授余以紅鉛黑汞大丹頭。
                </div>
                
                <div class="paragraph">
                    黄山高哉，余將覽秀巢雲鍊其下，坐令萬物不生疵癘黍盈疇。
                </div>
                
        </div>
    </div>
</body>

</html>