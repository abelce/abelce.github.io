<!DOCTYPE html>
<html>

<head>
    <title>
        和君實微雨書懷韵
    </title>
    <meta name="keywords" content="和君實微雨書懷韵 -- 范純仁">
    <meta name="description" content="和君實微雨書懷韵 -- 范純仁">
    <meta property="og:title" content="和君實微雨書懷韵">
    <meta property="og:url" content="https://vwood.xyz/poetry/35957b9d-002d-4d74-afb8-232964406cad.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和君實微雨書懷韵
        </h2>
        <div class="author"><a href="/author/565ca53a-baef-466b-8655-eedcd301d203.html" title="范純仁" target="_blank">
                范純仁
            </a> (宋)
        </div>
        <div class="paragraphs">
            
                <div class="paragraph">
                    老畏風光速，閒知日晷添。
                </div>
                
                <div class="paragraph">
                    惜春逢雨急，病酒與愁兼。
                </div>
                
                <div class="paragraph">
                    採蘂蜂須涇，銜泥燕觜黏。
                </div>
                
                <div class="paragraph">
                    水聲淙曲沼，花氣遞疏簾。
                </div>
                
                <div class="paragraph">
                    墜絮柔鋪徑，高梧翠倚簷。
                </div>
                
                <div class="paragraph">
                    清伊照窗碧，少室插雲尖。
                </div>
                
                <div class="paragraph">
                    老蔓蛇難蟄，殘紅火不炎。
                </div>
                
                <div class="paragraph">
                    邀朋擬白社，取友盡蒼髯。
                </div>
                
                <div class="paragraph">
                    饌具雖真率，賓儀去謹嚴。
                </div>
                
                <div class="paragraph">
                    主公紆繡衮，詞伯玩書籤。
                </div>
                
                <div class="paragraph">
                    陶冶恩唯舊，葭莩契偶霑。
                </div>
                
                <div class="paragraph">
                    尊崇儲峻嶽，高潔仰孤蟾。
                </div>
                
                <div class="paragraph">
                    社稷勳無敵，軻雄學不厭。
                </div>
                
                <div class="paragraph">
                    威聲傳異域，名姓到窮閻。
                </div>
                
                <div class="paragraph">
                    賓主均歡愛，鄉閭化靜恬。
                </div>
                
                <div class="paragraph">
                    應憐孤客志，粗守小官廉。
                </div>
                
                <div class="paragraph">
                    饑頼監河粟，貧無遺盜縑。
                </div>
                
                <div class="paragraph">
                    清朝慚祿薄，豐歲喜魚占。
                </div>
                
                <div class="paragraph">
                    識暗妨時用，心愚以古潛。
                </div>
                
                <div class="paragraph">
                    狂歌忘皓首，醉眼怯青帘。
                </div>
                
                <div class="paragraph">
                    東閣容疏放，西都慰佇瞻。
                </div>
                
                <div class="paragraph">
                    酬詩常愧拙，負弈固非謙。
                </div>
                
                <div class="paragraph">
                    久玷題評末，深蒙道義漸。
                </div>
                
                <div class="paragraph">
                    虛舟不復繫，所向可無嫌。
                </div>
                
        </div>
    </div>
</body>

</html>