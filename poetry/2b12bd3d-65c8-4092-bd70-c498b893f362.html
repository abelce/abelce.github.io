<!DOCTYPE html>
<html>

<head>
    <title>
        在江南贈宋五之問
    </title>
    <meta name="keywords" content="在江南贈宋五之問 -- 駱賓王">
    <meta name="description" content="在江南贈宋五之問 -- 駱賓王">
    <meta property="og:title" content="在江南贈宋五之問">
    <meta property="og:url" content="https://vwood.xyz/poetry/2b12bd3d-65c8-4092-bd70-c498b893f362.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            在江南贈宋五之問
        </h2>
        <div class="author"><a href="/author/2925dd81-d145-49bd-8789-6e106bd7f4da.html" title="駱賓王" target="_blank">
                駱賓王
            </a> (唐)
        </div>
        <div class="paragraphs">
            
                <div class="paragraph">
                    井絡雙源濬，潯陽九派長。
                </div>
                
                <div class="paragraph">
                    淪波通地穴，輸委下歸塘。
                </div>
                
                <div class="paragraph">
                    別島籠朝蜃，連洲擁夕漲。
                </div>
                
                <div class="paragraph">
                    韞珠澄積潤，讓璧動浮光。
                </div>
                
                <div class="paragraph">
                    浮光凝折水，積潤疎圓沚。
                </div>
                
                <div class="paragraph">
                    玉輪涵地開，劍閣連星起。
                </div>
                
                <div class="paragraph">
                    風煙標迥秀，英靈信多美。
                </div>
                
                <div class="paragraph">
                    懷德踐遺芳，端操慙謀己。
                </div>
                
                <div class="paragraph">
                    謀己謬觀光，牽迹強悽惶。
                </div>
                
                <div class="paragraph">
                    揆拙迷三省，勞生昧兩忘。
                </div>
                
                <div class="paragraph">
                    彈隨空被笑，獻楚自多傷。
                </div>
                
                <div class="paragraph">
                    一朝殊默語，千里易炎涼。
                </div>
                
                <div class="paragraph">
                    炎涼幾遷貿，川陸疲臻湊。
                </div>
                
                <div class="paragraph">
                    積水架吳濤，連山橫楚岫。
                </div>
                
                <div class="paragraph">
                    風月雖殊昔，星河猶是舊。
                </div>
                
                <div class="paragraph">
                    姑蘇望南浦，邯鄲通北走。
                </div>
                
                <div class="paragraph">
                    北走平生親，南浦別離津。
                </div>
                
                <div class="paragraph">
                    瀟湘一超忽，洞庭多苦辛。
                </div>
                
                <div class="paragraph">
                    秋江無綠芷，寒汀有白蘋。
                </div>
                
                <div class="paragraph">
                    采之將何遺，故人漳水濱。
                </div>
                
                <div class="paragraph">
                    漳濱已遼遠，江潭未旋返。
                </div>
                
                <div class="paragraph">
                    爲聽短歌行，當想長洲苑。
                </div>
                
                <div class="paragraph">
                    露金熏菊岸，風佩搖蘭坂。
                </div>
                
                <div class="paragraph">
                    蟬鳴稻葉秋，雁起蘆花晚。
                </div>
                
                <div class="paragraph">
                    晚秋雲日明，亭臯風霧清。
                </div>
                
                <div class="paragraph">
                    獨負平生氣，重牽搖落情。
                </div>
                
                <div class="paragraph">
                    占星非聚德，夢月詎懸名。
                </div>
                
                <div class="paragraph">
                    寂寥傷楚奏，淒斷泣秦聲。
                </div>
                
                <div class="paragraph">
                    秦聲懷舊里，楚奏悲無已。
                </div>
                
                <div class="paragraph">
                    郢路少知音，叢臺富奇士。
                </div>
                
                <div class="paragraph">
                    溫輝凌愛日，壯氣驚寒水。
                </div>
                
                <div class="paragraph">
                    一顧重風雲，三冬足文史。
                </div>
                
                <div class="paragraph">
                    文史盛紛綸，京洛多風塵。
                </div>
                
                <div class="paragraph">
                    猶輕五車富，未重一囊貧。
                </div>
                
                <div class="paragraph">
                    李仙非易託，蘇鬼尚難因。
                </div>
                
                <div class="paragraph">
                    不惜勞歌盡，誰爲聽陽春。
                </div>
                
        </div>
    </div>
</body>

</html>