<!DOCTYPE html>
<html>

<head>
    <title>
        誡兒姪八百字
    </title>
    <meta name="keywords" content="誡兒姪八百字 -- 范質">
    <meta name="description" content="誡兒姪八百字 -- 范質">
    <meta property="og:title" content="誡兒姪八百字">
    <meta property="og:url" content="https://vwood.xyz/poetry/eeedec34-79f0-42db-82bf-5f8674bd1ab3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            誡兒姪八百字
        </h2>
        <div class="author"><a href="/author/2d2679ee-3f81-4d2c-984a-0a0896b0f571.html" title="范質" target="_blank">
                范質
            </a> (宋)
        </div>
        <div class="paragraphs">
            
                <div class="paragraph">
                    去年初釋褐，一命列蓬丘。
                </div>
                
                <div class="paragraph">
                    青袍春草色，白紵棄如仇。
                </div>
                
                <div class="paragraph">
                    適會龍飛慶，王澤天下流。
                </div>
                
                <div class="paragraph">
                    爾得六品階，無乃太爲優。
                </div>
                
                <div class="paragraph">
                    凡登進士第，四選昇校讎。
                </div>
                
                <div class="paragraph">
                    歷官十五考，敘階與爾儔。
                </div>
                
                <div class="paragraph">
                    如何志未滿，意欲凌雲遊。
                </div>
                
                <div class="paragraph">
                    若言品位卑，寄書來我求。
                </div>
                
                <div class="paragraph">
                    省之再三歎，不覺淚盈眸。
                </div>
                
                <div class="paragraph">
                    吾家本寒素，門地寡公侯。
                </div>
                
                <div class="paragraph">
                    先子有令德，樂道尚優游。
                </div>
                
                <div class="paragraph">
                    生逢世多僻，委順信沈浮。
                </div>
                
                <div class="paragraph">
                    仕宦不喜達，吏隠同莊周。
                </div>
                
                <div class="paragraph">
                    積善有餘慶，清白爲貽謀。
                </div>
                
                <div class="paragraph">
                    伊余奉家訓，孜孜務進修。
                </div>
                
                <div class="paragraph">
                    夙夜事勤肅，言行思悔尤。
                </div>
                
                <div class="paragraph">
                    出門擇交友，防慎畏薰蕕。
                </div>
                
                <div class="paragraph">
                    省躬常懼玷，恐掇庭闈羞。
                </div>
                
                <div class="paragraph">
                    童年志於學，不惰爲箕裘。
                </div>
                
                <div class="paragraph">
                    二十中甲科，赬尾化爲虬。
                </div>
                
                <div class="paragraph">
                    三十入翰苑，步武向瀛洲。
                </div>
                
                <div class="paragraph">
                    四十登宰輔，貂冠侍冕旒。
                </div>
                
                <div class="paragraph">
                    備位行一紀，將何助帝猷。
                </div>
                
                <div class="paragraph">
                    即非救旱雨，豈是濟川舟。
                </div>
                
                <div class="paragraph">
                    天子未遐棄，日益素餐憂。
                </div>
                
                <div class="paragraph">
                    黄河潤千里，草木皆浸漬。
                </div>
                
                <div class="paragraph">
                    吾宗凡九人，繼踵昇官次。
                </div>
                
                <div class="paragraph">
                    門內無白丁，森森朱綠紫。
                </div>
                
                <div class="paragraph">
                    鵷行洎內職，亞尹州從事。
                </div>
                
                <div class="paragraph">
                    府掾監省官，高低皆清美。
                </div>
                
                <div class="paragraph">
                    悉由僥倖昇，不因資考至。
                </div>
                
                <div class="paragraph">
                    朝廷懸爵秩，命之曰公器。
                </div>
                
                <div class="paragraph">
                    才者祿及身，功者賞於世。
                </div>
                
                <div class="paragraph">
                    非才及非功，安得專厚利。
                </div>
                
                <div class="paragraph">
                    寒衣內府帛，饑食太倉米。
                </div>
                
                <div class="paragraph">
                    不蠶復不穡，未嘗勤四體。
                </div>
                
                <div class="paragraph">
                    雖然一家榮，豈塞衆人議。
                </div>
                
                <div class="paragraph">
                    顒顒十目窺，齪齪千人指。
                </div>
                
                <div class="paragraph">
                    借問爾與吾，如何不自媿。
                </div>
                
                <div class="paragraph">
                    戒爾學立身，莫若先孝弟。
                </div>
                
                <div class="paragraph">
                    怡怡奉親長，不敢生驕易。
                </div>
                
                <div class="paragraph">
                    戰戰復兢兢，造次必於是。
                </div>
                
                <div class="paragraph">
                    戒爾學干祿，莫若勤道藝。
                </div>
                
                <div class="paragraph">
                    嘗聞諸格言，學而優則仕。
                </div>
                
                <div class="paragraph">
                    不患人不知，惟患學不至。
                </div>
                
                <div class="paragraph">
                    戒爾遠恥辱，恭則近乎禮。
                </div>
                
                <div class="paragraph">
                    自卑而尊人，先彼而後己。
                </div>
                
                <div class="paragraph">
                    相鼠與茅鴟，宜鑒詩人刺。
                </div>
                
                <div class="paragraph">
                    戒爾勿曠放，曠放非端士。
                </div>
                
                <div class="paragraph">
                    周孔垂名教，齊梁尚清議。
                </div>
                
                <div class="paragraph">
                    南朝稱八達，千載穢青史。
                </div>
                
                <div class="paragraph">
                    戒爾勿嗜酒，狂藥非佳味。
                </div>
                
                <div class="paragraph">
                    能移謹厚性，化爲凶險類。
                </div>
                
                <div class="paragraph">
                    古今傾敗者，歷歷皆可記。
                </div>
                
                <div class="paragraph">
                    戒爾勿多言，多言者衆忌。
                </div>
                
                <div class="paragraph">
                    苟不慎樞機，災危從此始。
                </div>
                
                <div class="paragraph">
                    是非毀譽間，適足爲身累。
                </div>
                
                <div class="paragraph">
                    舉世重交遊，擬結金蘭契。
                </div>
                
                <div class="paragraph">
                    忿怨容易生，風波當時起。
                </div>
                
                <div class="paragraph">
                    所以君子心，汪汪淡如水。
                </div>
                
                <div class="paragraph">
                    舉世好承奉，昂昂增意氣。
                </div>
                
                <div class="paragraph">
                    不知承奉者，以爾爲玩戲。
                </div>
                
                <div class="paragraph">
                    所以古人疾，蘧蒢與戚施。
                </div>
                
                <div class="paragraph">
                    舉世重任俠，俗呼爲氣義。
                </div>
                
                <div class="paragraph">
                    爲人赴急難，往往陷刑死。
                </div>
                
                <div class="paragraph">
                    所以馬援書，殷勤戒諸子。
                </div>
                
                <div class="paragraph">
                    舉世賤清素，奉身好華侈。
                </div>
                
                <div class="paragraph">
                    肥馬衣輕裘，揚揚過閭里。
                </div>
                
                <div class="paragraph">
                    雖得市童憐，還爲識者鄙。
                </div>
                
                <div class="paragraph">
                    我本羈旅臣，遭逢堯舜理。
                </div>
                
                <div class="paragraph">
                    位重才不充，戚戚懷憂畏。
                </div>
                
                <div class="paragraph">
                    深淵與薄冰，蹈之唯恐墜。
                </div>
                
                <div class="paragraph">
                    爾曹當憫我，勿使增罪戾。
                </div>
                
                <div class="paragraph">
                    閉門斂蹤跡，縮首避名勢。
                </div>
                
                <div class="paragraph">
                    名勢不久居，畢竟何足恃。
                </div>
                
                <div class="paragraph">
                    物盛必有衰，有隆還有替。
                </div>
                
                <div class="paragraph">
                    速成不堅牢，亟走多顛躓。
                </div>
                
                <div class="paragraph">
                    灼灼園中花，早發還先萎。
                </div>
                
                <div class="paragraph">
                    遲遲澗畔松，鬰鬰含晚翠。
                </div>
                
                <div class="paragraph">
                    賦命有疾徐，青雲難力致。
                </div>
                
                <div class="paragraph">
                    寄語謝諸郎，躁進徒爲耳。
                </div>
                
        </div>
    </div>
</body>

</html>