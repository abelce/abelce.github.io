<!DOCTYPE html>
<html>

<head>
    <title>
        次袁說友巫山十二峰古風二十五韻
    </title>
    <meta name="keywords" content="次袁說友巫山十二峰古風二十五韻 -- 張縯">
    <meta name="description" content="次袁說友巫山十二峰古風二十五韻 -- 張縯">
    <meta property="og:title" content="次袁說友巫山十二峰古風二十五韻">
    <meta property="og:url" content="https://vwood.xyz/poetry/34ce8833-cc1f-43cb-9f29-1e66f202e20c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次袁說友巫山十二峰古風二十五韻
        </h2>
        <div class="author"><a href="/author/e394cd00-4a29-4f1b-a658-5613651ac8ab.html" title="張縯" target="_blank">
                張縯
            </a> (宋)
        </div>
        <div class="paragraphs">
            
                <div class="paragraph">
                    化工神偉開物姿，劖石萬仞不作癡。
                </div>
                
                <div class="paragraph">
                    巍峰聳立威鳳舉，急挾怒流奔馬遲。
                </div>
                
                <div class="paragraph">
                    隠然萬里形勝重，信矣四海遊觀奇。
                </div>
                
                <div class="paragraph">
                    天開匹練勢巀嶪，雲擁列嶂青參差。
                </div>
                
                <div class="paragraph">
                    輿圖悚視天設險，舟檝競與江東之。
                </div>
                
                <div class="paragraph">
                    何年宇宙此盤據，遠攬泰華宜肩隨。
                </div>
                
                <div class="paragraph">
                    胸吞雲夢盪物表，眥决飛鳥忘神疲。
                </div>
                
                <div class="paragraph">
                    元戎授任盛節制，列艦徑度羅旌旗。
                </div>
                
                <div class="paragraph">
                    天香來時滿衣袖，講殿幾日辭書帷。
                </div>
                
                <div class="paragraph">
                    詞源浩蕩春峽水，句律飄揚秋桂枝。
                </div>
                
                <div class="paragraph">
                    天門有路穿水去，筆力到古羣峰低。
                </div>
                
                <div class="paragraph">
                    遠參退之賦山囿，下陋樊川娛水嬉。
                </div>
                
                <div class="paragraph">
                    有神相宅理應爾，夢賦靡曼奚其爲。
                </div>
                
                <div class="paragraph">
                    流轉不根憐已久，高詠取正今逢時。
                </div>
                
                <div class="paragraph">
                    昔年飛輓忝將指，異境名言猶念茲。
                </div>
                
                <div class="paragraph">
                    大篇巨軸窺勝賞，赤甲白鹽神坐馳。
                </div>
                
                <div class="paragraph">
                    有從絕唱發奇偉，衆作絢采同彰施。
                </div>
                
                <div class="paragraph">
                    德風草偃閫以外，觀頌下轉江之湄。
                </div>
                
                <div class="paragraph">
                    甯須三年奏漢計，行復八彩瞻堯眉。
                </div>
                
                <div class="paragraph">
                    慈恩論契肯隔面，草堂枉駕欣解頤。
                </div>
                
                <div class="paragraph">
                    我方卧雲書自伴，公詠入相衣宜緇。
                </div>
                
                <div class="paragraph">
                    少須凋瘵盡撫摩，大賑廩粟歌噫嘻。
                </div>
                
                <div class="paragraph">
                    會看丹詔來北闕，更上岷嶺登峨嵋。
                </div>
                
                <div class="paragraph">
                    江山得助協嘉會，賡載歸寫明良詩。
                </div>
                
        </div>
    </div>
</body>

</html>