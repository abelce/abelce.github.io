<!DOCTYPE html>
<html>

<head>
    <title>
        送重表姪王砅評事使南海
    </title>
    <meta name="keywords" content="送重表姪王砅評事使南海 -- 杜甫">
    <meta name="description" content="送重表姪王砅評事使南海 -- 杜甫">
    <meta property="og:title" content="送重表姪王砅評事使南海">
    <meta property="og:url" content="https://vwood.xyz/poetry/837ca38b-7153-43a4-a803-fba1dd6c6487.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送重表姪王砅評事使南海
        </h2>
        <div class="author"><a href="/author/b7e35035-790f-44c8-9bbd-a8a3cd378003.html" title="杜甫" target="_blank">
                杜甫
            </a> (唐)
        </div>
        <div class="paragraphs">
            
                <div class="paragraph">
                    我之曾祖姑，爾之高祖母。
                </div>
                
                <div class="paragraph">
                    爾祖未顯時，歸爲尚書婦。
                </div>
                
                <div class="paragraph">
                    隋朝大業末，房杜俱交友長者來在門，荒年自餬口。
                </div>
                
                <div class="paragraph">
                    家貧無供給，客位但箕帚。
                </div>
                
                <div class="paragraph">
                    俄頃羞頗珍，寂寥人散後。
                </div>
                
                <div class="paragraph">
                    入怪鬢髮空，吁嗟爲之久。
                </div>
                
                <div class="paragraph">
                    自陳剪髻鬟，鬻市充杯酒。
                </div>
                
                <div class="paragraph">
                    上云天下亂，宜與英俊厚。
                </div>
                
                <div class="paragraph">
                    向竊窺數公，經綸亦俱有。
                </div>
                
                <div class="paragraph">
                    次問最少年，虯髯十八九。
                </div>
                
                <div class="paragraph">
                    子等成大名，皆因此人手。
                </div>
                
                <div class="paragraph">
                    下云風雲合，龍虎一吟吼。
                </div>
                
                <div class="paragraph">
                    願展丈夫雄，得辭兒女醜。
                </div>
                
                <div class="paragraph">
                    秦王時在坐，真氣驚戶牖。
                </div>
                
                <div class="paragraph">
                    及乎貞觀初，尚書踐台斗。
                </div>
                
                <div class="paragraph">
                    夫人常肩輿，上殿稱萬壽。
                </div>
                
                <div class="paragraph">
                    六宮師柔順，法則化妃后。
                </div>
                
                <div class="paragraph">
                    至尊均嫂叔，盛事垂不朽。
                </div>
                
                <div class="paragraph">
                    鳳雛無凡毛，五色非爾曹。
                </div>
                
                <div class="paragraph">
                    往者胡作逆，乾坤沸嗷嗷。
                </div>
                
                <div class="paragraph">
                    吾客左馮翊，爾家同遁逃。
                </div>
                
                <div class="paragraph">
                    爭奪至徒步，塊獨委蓬蒿。
                </div>
                
                <div class="paragraph">
                    逗留熱爾腸，十里却呼號。
                </div>
                
                <div class="paragraph">
                    自下所騎馬，右持腰間刀。
                </div>
                
                <div class="paragraph">
                    左牽紫遊韁，飛走使我高。
                </div>
                
                <div class="paragraph">
                    苟活到今日，寸心銘佩牢。
                </div>
                
                <div class="paragraph">
                    亂離又聚散，宿昔恨滔滔。
                </div>
                
                <div class="paragraph">
                    水花笑白首，春草隨青袍。
                </div>
                
                <div class="paragraph">
                    廷評近要津，節制收英髦。
                </div>
                
                <div class="paragraph">
                    北驅漢陽傳，南泛上瀧舠。
                </div>
                
                <div class="paragraph">
                    家聲肯墜地，利器當秋毫。
                </div>
                
                <div class="paragraph">
                    番禺親賢領，籌運神功操。
                </div>
                
                <div class="paragraph">
                    大夫出盧宋，寶貝休脂膏。
                </div>
                
                <div class="paragraph">
                    洞主降接武，海胡舶千艘。
                </div>
                
                <div class="paragraph">
                    我欲就丹砂，跋涉覺身勞。
                </div>
                
                <div class="paragraph">
                    安能陷糞土，有志乘鯨鼇。
                </div>
                
                <div class="paragraph">
                    或驂鸞騰天，聊作鶴鳴臯。
                </div>
                
        </div>
    </div>
</body>

</html>