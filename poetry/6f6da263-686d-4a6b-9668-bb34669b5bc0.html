<!DOCTYPE html>
<html>

<head>
    <title>
        哭元帥宗公澤
    </title>
    <meta name="keywords" content="哭元帥宗公澤 -- 吳芾">
    <meta name="description" content="哭元帥宗公澤 -- 吳芾">
    <meta property="og:title" content="哭元帥宗公澤">
    <meta property="og:url" content="https://vwood.xyz/poetry/6f6da263-686d-4a6b-9668-bb34669b5bc0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            哭元帥宗公澤
        </h2>
        <div class="author"><a href="/author/45dcfb03-deb9-4194-af85-7fbea09df5cd.html" title="吳芾" target="_blank">
                吳芾
            </a> (宋)
        </div>
        <div class="paragraphs">
            
                <div class="paragraph">
                    嗚呼哀哉元帥公，百世一人不易逢。
                </div>
                
                <div class="paragraph">
                    堂堂天下想風采，心如鐵石氣如虹。
                </div>
                
                <div class="paragraph">
                    正色立朝不顧死，半生常在謫籍中。
                </div>
                
                <div class="paragraph">
                    真金百鍊愈不變，流水萬折歸必東。
                </div>
                
                <div class="paragraph">
                    落落奇才世莫識，欲知勁草須疾風。
                </div>
                
                <div class="paragraph">
                    維時中原丁禍亂，塵氛漲天天濛濛。
                </div>
                
                <div class="paragraph">
                    衆人畏縮公獨奮，毅然來建中興功。
                </div>
                
                <div class="paragraph">
                    雄圖一定百廢舉，復見南陽起卧龍。
                </div>
                
                <div class="paragraph">
                    嗚呼哀哉元帥公，翩然遺世何匆匆。
                </div>
                
                <div class="paragraph">
                    無乃天上亦乏才，故促我公還帝宮。
                </div>
                
                <div class="paragraph">
                    公還帝宮應有用，何忍坐視四海窮。
                </div>
                
                <div class="paragraph">
                    吁哉四海正困窮，興仆植僵頼有公。
                </div>
                
                <div class="paragraph">
                    公雖居東都，天下日望公登庸。
                </div>
                
                <div class="paragraph">
                    公今既云亡，天下不知何時康。
                </div>
                
                <div class="paragraph">
                    正如濟巨川，中流失舟航。
                </div>
                
                <div class="paragraph">
                    當今士夫豈無人，請問誰有公器業，誰如公忠良。
                </div>
                
                <div class="paragraph">
                    公雖不爲相，德望震要荒。
                </div>
                
                <div class="paragraph">
                    公雖非世將，威稜讋豺狼。
                </div>
                
                <div class="paragraph">
                    偉哉奇節冠今古，我試一二聊鋪張。
                </div>
                
                <div class="paragraph">
                    靖康元年冬，敵人正披猖。
                </div>
                
                <div class="paragraph">
                    廟堂驚失色，愁覩赤白囊。
                </div>
                
                <div class="paragraph">
                    公首慨然乞奉使，欲以口伐定擾攘。
                </div>
                
                <div class="paragraph">
                    朝廷是時未知公，公之蚤志不獲償。
                </div>
                
                <div class="paragraph">
                    憂國耿耿思自效，再乞守土河之旁。
                </div>
                
                <div class="paragraph">
                    命下得磁州，翌日徑束裝。
                </div>
                
                <div class="paragraph">
                    下車未三日，邊騎已及疆。
                </div>
                
                <div class="paragraph">
                    敵人聞之亟退舍，匹馬不敢臨城隍。
                </div>
                
                <div class="paragraph">
                    頃之得兵數十萬，康邸頼公王業昌。
                </div>
                
                <div class="paragraph">
                    及公領留守，北顧寬吾王。
                </div>
                
                <div class="paragraph">
                    恩威兩得所，春雨兮秋霜。
                </div>
                
                <div class="paragraph">
                    餘刃曾不勞，危弱成安强。
                </div>
                
                <div class="paragraph">
                    姦雄悉膽落，誰敢亂紀綱。
                </div>
                
                <div class="paragraph">
                    嗚呼哀哉公死矣，民今有粟安得嘗。
                </div>
                
                <div class="paragraph">
                    狙詐乘我虛，近復陷洛陽。
                </div>
                
                <div class="paragraph">
                    洛陽去東都，雉堞遥相望。
                </div>
                
                <div class="paragraph">
                    不聞敢侵犯，豈是軍無糧。
                </div>
                
                <div class="paragraph">
                    祇畏我公霹靂手，氣懾不復思南翔。
                </div>
                
                <div class="paragraph">
                    嗚呼哀哉公死矣，秋高馬肥誰與防。
                </div>
                
                <div class="paragraph">
                    天子久東狩，去冬幸維揚。
                </div>
                
                <div class="paragraph">
                    都人心戀主，謂言何相忘。
                </div>
                
                <div class="paragraph">
                    朝夕望回輦，斷腸還斷腸。
                </div>
                
                <div class="paragraph">
                    公獨以死請，再請意愈剛。
                </div>
                
                <div class="paragraph">
                    嗚呼哀哉公死矣，萬乘何當歸大梁。
                </div>
                
                <div class="paragraph">
                    咄咄食肉人，尚踵蔡與王。
                </div>
                
                <div class="paragraph">
                    姦諛蔽人主，痛毒流萬邦。
                </div>
                
                <div class="paragraph">
                    人怨天且怒，意氣猶洋洋。
                </div>
                
                <div class="paragraph">
                    所冀我公當軸日，盡死此曹膏劍鋩。
                </div>
                
                <div class="paragraph">
                    嗚呼哀哉公死矣，始知國病在膏肓。
                </div>
                
                <div class="paragraph">
                    我公我公經濟才，設施曾未竟所長。
                </div>
                
                <div class="paragraph">
                    但留英聲與後世，永與日月爭輝光。
                </div>
                
                <div class="paragraph">
                    此死於公亦何憾，顧我但爲天下傷。
                </div>
                
                <div class="paragraph">
                    我聞天下哭公者，哀痛不翅父母喪。
                </div>
                
                <div class="paragraph">
                    父母生我而已耳，豈能保我身無殃。
                </div>
                
                <div class="paragraph">
                    邦人此時失所依，波迸東下紛蒼黄。
                </div>
                
                <div class="paragraph">
                    我公我公不復見，秋風在處生淒涼。
                </div>
                
                <div class="paragraph">
                    百身儻可贖，我願先以微軀當。
                </div>
                
                <div class="paragraph">
                    靈丹儻可活，我願萬金購其方。
                </div>
                
                <div class="paragraph">
                    彷徨愧無起公計，安得長喙號穹蒼。
                </div>
                
                <div class="paragraph">
                    嗚呼哀哉元帥公，太平時節君不容。
                </div>
                
                <div class="paragraph">
                    及至艱難君始用，民之無祿天不容。
                </div>
                
                <div class="paragraph">
                    嗚呼哀哉元帥公，古來有生皆有終。
                </div>
                
                <div class="paragraph">
                    唯公存亡係休戚，千年萬口長怨恫。
                </div>
                
                <div class="paragraph">
                    嗟我草茅一賤士，念此抑鬰氣拂胸。
                </div>
                
                <div class="paragraph">
                    銜哀揮涕何有極，願以此詩銘鼎鍾。
                </div>
                
        </div>
    </div>
</body>

</html>