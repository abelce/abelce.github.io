<!DOCTYPE html>
<html>

<head>
    <title>
        寄河陽從事楊潛
    </title>
    <meta name="keywords" content="寄河陽從事楊潛 -- 李涉">
    <meta name="description" content="寄河陽從事楊潛 -- 李涉">
    <meta property="og:title" content="寄河陽從事楊潛">
    <meta property="og:url" content="https://vwood.xyz/poetry/3c4e8a10-0d66-4062-89a0-547631b19f9b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄河陽從事楊潛
        </h2>
        <div class="author"><a href="/author/99e23a2d-9170-480a-9301-847ac332e3e2.html" title="李涉" target="_blank">
                李涉
            </a> (唐)
        </div>
        <div class="paragraphs">
            
                <div class="paragraph">
                    憶昨天台尋石梁，赤城枕下看扶桑。
                </div>
                
                <div class="paragraph">
                    金烏欲上海如血，翠色一點蓬萊光。
                </div>
                
                <div class="paragraph">
                    安期先生不可見，蓬萊目極滄海長。
                </div>
                
                <div class="paragraph">
                    回舟偶得風水便，煙帆數夕歸瀟湘。
                </div>
                
                <div class="paragraph">
                    瀟湘水清巖嶂曲，夜宿朝遊常不足。
                </div>
                
                <div class="paragraph">
                    一自無名身事閑，五湖雲月偏相屬。
                </div>
                
                <div class="paragraph">
                    進者恐不榮，退者恐不深。
                </div>
                
                <div class="paragraph">
                    魚遊鳥逝兩雖異，彼此各有遂生心。
                </div>
                
                <div class="paragraph">
                    身解耕耘妾能織，歲晏飢寒免相逼。
                </div>
                
                <div class="paragraph">
                    稚子纔年七歲餘，漁樵一半分渠力。
                </div>
                
                <div class="paragraph">
                    吾友從軍在河上，腰佩吳鉤佐飛將。
                </div>
                
                <div class="paragraph">
                    偶與嵩山道士期，西尋汴水來相訪。
                </div>
                
                <div class="paragraph">
                    見君顏色猶憔悴，知君未展心中事。
                </div>
                
                <div class="paragraph">
                    落日驅車出孟津，高歌共歎傷心地。
                </div>
                
                <div class="paragraph">
                    洛邑秦城少年別，兩都陳事空聞說。
                </div>
                
                <div class="paragraph">
                    漢家天子不東遊，古木行宮閉煙月。
                </div>
                
                <div class="paragraph">
                    洛濱老翁年八十，西望殘陽臨水泣。
                </div>
                
                <div class="paragraph">
                    自言生長開元中，武皇恩化親霑及。
                </div>
                
                <div class="paragraph">
                    當時天下無甲兵，雖聞賦斂毫毛輕。
                </div>
                
                <div class="paragraph">
                    紅車翠蓋滿衢路，洛中歡笑爭逢迎。
                </div>
                
                <div class="paragraph">
                    一從戎馬來幽薊，山谷虎狼無捍制。
                </div>
                
                <div class="paragraph">
                    九重宮殿閉豺狼，萬國生人自相噬。
                </div>
                
                <div class="paragraph">
                    蹭蹬瘡痍今不平，干戈南北常縱橫。
                </div>
                
                <div class="paragraph">
                    中原膏血焦欲盡，四郊貪將猶憑陵。
                </div>
                
                <div class="paragraph">
                    秦中豪寵爭出羣，巧將言智寬明君。
                </div>
                
                <div class="paragraph">
                    南山四皓不敢語，渭上釣人何足云。
                </div>
                
                <div class="paragraph">
                    君不見昔時槐柳八百里，路傍五月清陰起。
                </div>
                
                <div class="paragraph">
                    只今零落幾株殘，枯根半死黃河水。
                </div>
                
        </div>
    </div>
</body>

</html>