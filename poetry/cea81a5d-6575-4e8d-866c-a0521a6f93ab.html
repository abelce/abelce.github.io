<!DOCTYPE html>
<html>

<head>
    <title>
        次韵子由績溪病起被召寄王定國
    </title>
    <meta name="keywords" content="次韵子由績溪病起被召寄王定國 -- 黄庭堅">
    <meta name="description" content="次韵子由績溪病起被召寄王定國 -- 黄庭堅">
    <meta property="og:title" content="次韵子由績溪病起被召寄王定國">
    <meta property="og:url" content="https://vwood.xyz/poetry/cea81a5d-6575-4e8d-866c-a0521a6f93ab.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵子由績溪病起被召寄王定國
        </h2>
        <div class="author"><a href="/author/5377fa7f-445f-42bd-bc99-bdd48d748d5a.html" title="黄庭堅" target="_blank">
                黄庭堅
            </a> (宋)
        </div>
        <div class="paragraphs">
            
                <div class="paragraph">
                    種萱盈九畹，蘇子憂國病。
                </div>
                
                <div class="paragraph">
                    炎蒸卧百戰，山立有餘勁。
                </div>
                
                <div class="paragraph">
                    斯人廊廟器，不合從遠屏。
                </div>
                
                <div class="paragraph">
                    江湖摇歸心，毛髮侵老境。
                </div>
                
                <div class="paragraph">
                    艱難喜歸來，如晴月生嶺。
                </div>
                
                <div class="paragraph">
                    仍懷阻歸舟，風水蛟鰐橫。
                </div>
                
                <div class="paragraph">
                    補衮諫官能，用儒吾道盛。
                </div>
                
                <div class="paragraph">
                    上書詆平津，蠹藁初記省。
                </div>
                
                <div class="paragraph">
                    至今民社計，非事頰舌競。
                </div>
                
                <div class="paragraph">
                    方來立本朝，獻納繼晨暝。
                </div>
                
                <div class="paragraph">
                    人材包新舊，王度濟寬猛。
                </div>
                
                <div class="paragraph">
                    必開曲突謀，滿慰傾耳聽。
                </div>
                
                <div class="paragraph">
                    斯文呂與張，泉下亦蘇醒。
                </div>
                
                <div class="paragraph">
                    天聰四門闢，國勢九鼎定。
                </div>
                
                <div class="paragraph">
                    身得遭太平，分甘守閒冷。
                </div>
                
                <div class="paragraph">
                    天津十年面，想見頎而整。
                </div>
                
                <div class="paragraph">
                    何時及國門，休暇過煮茗。
                </div>
                
                <div class="paragraph">
                    燒燈留夜語，鴻雁看對影。
                </div>
                
                <div class="paragraph">
                    但恐張羅地，頗復多造請。
                </div>
                
                <div class="paragraph">
                    維此禮部公，寒泉甃舊井。
                </div>
                
                <div class="paragraph">
                    謫去久羸瓶，召還汲修綆。
                </div>
                
                <div class="paragraph">
                    太任决齋宮，陛下天統慶。
                </div>
                
                <div class="paragraph">
                    日月進亨衢，經緯寒耿耿。
                </div>
                
                <div class="paragraph">
                    西走已和戎，南遷無哀郢。
                </div>
                
                <div class="paragraph">
                    誰言兩逐臣，朝轡天街並。
                </div>
                
                <div class="paragraph">
                    王子竄炎洲，萬死保軀命。
                </div>
                
                <div class="paragraph">
                    還家頰故紅，信亦抱淵靜。
                </div>
                
                <div class="paragraph">
                    稅屋待車音，掃門親帚柄。
                </div>
                
                <div class="paragraph">
                    行當懷書傳，載酒求是正。
                </div>
                
                <div class="paragraph">
                    端如嘗橄欖，苦過味方永。
                </div>
                
        </div>
    </div>
</body>

</html>