<!DOCTYPE html>
<html>

<head>
    <title>
        勇烈侯廟
    </title>
    <meta name="keywords" content="勇烈侯廟 -- 呂陶">
    <meta name="description" content="勇烈侯廟 -- 呂陶">
    <meta property="og:title" content="勇烈侯廟">
    <meta property="og:url" content="https://vwood.xyz/poetry/ae9dc87b-38d1-456a-ab58-b572def11684.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            勇烈侯廟
        </h2>
        <div class="author"><a href="/author/ef81a123-4c50-4fd2-85c1-3ece2cbb71bb.html" title="呂陶" target="_blank">
                呂陶
            </a> (宋)
        </div>
        <div class="paragraphs">
            
                <div class="paragraph">
                    唐衰中原亂，賊據西南疆。
                </div>
                
                <div class="paragraph">
                    號令不出畿，疇能禦彊梁。
                </div>
                
                <div class="paragraph">
                    楊侯仗直忠，寶劍凌穹蒼。
                </div>
                
                <div class="paragraph">
                    誓將掃妖祲，得以完金湯。
                </div>
                
                <div class="paragraph">
                    嘗膽過勾踐，食羮如樂羊。
                </div>
                
                <div class="paragraph">
                    嚴顔頸未斷，霽雲指何傷。
                </div>
                
                <div class="paragraph">
                    衆寡固不敵，歳月亦已長。
                </div>
                
                <div class="paragraph">
                    孤城屹然峙，鋒鋭莫可當。
                </div>
                
                <div class="paragraph">
                    譬如泛巨海，難以一葦航。
                </div>
                
                <div class="paragraph">
                    天心未厭悔，人意忽蒼黄。
                </div>
                
                <div class="paragraph">
                    百口同穴瘞，悲雲惨朝陽。
                </div>
                
                <div class="paragraph">
                    寰區既澄静，往事極凄凉。
                </div>
                
                <div class="paragraph">
                    封爵加美謚，幽明知寵章。
                </div>
                
                <div class="paragraph">
                    近世修舊史，筆削嚴否藏。
                </div>
                
                <div class="paragraph">
                    書曰侯死之，一褒踰繡裳。
                </div>
                
                <div class="paragraph">
                    彭人念侯德，廟食墓之傍。
                </div>
                
                <div class="paragraph">
                    水旱毎致禱，豐年屢倉箱。
                </div>
                
                <div class="paragraph">
                    父老或有言，夜漏猶未央。
                </div>
                
                <div class="paragraph">
                    見侯出自廟，凛然坐黄堂。
                </div>
                
                <div class="paragraph">
                    此理實晦昧，有無何渺茫。
                </div>
                
                <div class="paragraph">
                    子厚羅池神，海俗專祈禳。
                </div>
                
                <div class="paragraph">
                    乖崖宛丘殯，醉者取滅亡。
                </div>
                
                <div class="paragraph">
                    英靈果不泯，猶足威一方。
                </div>
                
                <div class="paragraph">
                    予嘗假州紱，秉笏趨侯墻。
                </div>
                
                <div class="paragraph">
                    爲侯記諱日，一奠歳率常。
                </div>
                
                <div class="paragraph">
                    出令避侯名，示民以虔莊。
                </div>
                
                <div class="paragraph">
                    又欲建高碑，始終載其詳。
                </div>
                
                <div class="paragraph">
                    俄以罪戾去，慊然視縑緗。
                </div>
                
                <div class="paragraph">
                    幸此續大句，安能發幽光。
                </div>
                
                <div class="paragraph">
                    持以遺彭人，庶幾予不忘。
                </div>
                
        </div>
    </div>
</body>

</html>