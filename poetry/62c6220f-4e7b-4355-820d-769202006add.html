<!DOCTYPE html>
<html>

<head>
    <title>
        送萬耕道帥瓊管
    </title>
    <meta name="keywords" content="送萬耕道帥瓊管 -- 樓鑰">
    <meta name="description" content="送萬耕道帥瓊管 -- 樓鑰">
    <meta property="og:title" content="送萬耕道帥瓊管">
    <meta property="og:url" content="https://vwood.xyz/poetry/62c6220f-4e7b-4355-820d-769202006add.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送萬耕道帥瓊管
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    黎山千仞摩蒼穹，顓顓獨在大海中。
                </div>
                
                <div class="paragraph">
                    自從漢武置兩郡，黎人始與南州通。
                </div>
                
                <div class="paragraph">
                    歷歷更革不勝計，唐設五筦如容邕。
                </div>
                
                <div class="paragraph">
                    皇朝聲教久漸被，事體全有中華風。
                </div>
                
                <div class="paragraph">
                    生黎中居不可近，熟黎百洞蟠疆封。
                </div>
                
                <div class="paragraph">
                    或從徐聞向南望，一粟不見波吞空。
                </div>
                
                <div class="paragraph">
                    靈神致禱如響答，征帆飽掛輕飛鴻。
                </div>
                
                <div class="paragraph">
                    曉行不計幾多里，彼岸往往夕陽舂。
                </div>
                
                <div class="paragraph">
                    流求大食更天表，舶交海上俱朝宗。
                </div>
                
                <div class="paragraph">
                    勢須至此少休息，乘風徑集番禺東。
                </div>
                
                <div class="paragraph">
                    不然舶政不可爲，兩地雖遠休戚同。
                </div>
                
                <div class="paragraph">
                    古今事變無定論，難信捐之與揚雄。
                </div>
                
                <div class="paragraph">
                    四州隅分各置守，瓊臺帥閫尤尊崇。
                </div>
                
                <div class="paragraph">
                    高牙大纛擁方伯，鼓吹振響驚蛟龍。
                </div>
                
                <div class="paragraph">
                    漢家威名兩伏波，盧丁以來幾宗工。
                </div>
                
                <div class="paragraph">
                    衛公精爽尚如生，妙語况有玉局翁。
                </div>
                
                <div class="paragraph">
                    史君吏事素高了，明若古鏡摩青銅。
                </div>
                
                <div class="paragraph">
                    叱馭行行不作難，平生惟仗信與忠。
                </div>
                
                <div class="paragraph">
                    布宣王靈萬里外，益使向化來蠻賨。
                </div>
                
                <div class="paragraph">
                    第惟遐方習疎慢，政化要當率以躬。
                </div>
                
                <div class="paragraph">
                    霧中能見越王石，自然心服令易從。
                </div>
                
                <div class="paragraph">
                    頑獷未率宜以漸，勿示駭政先含容。
                </div>
                
                <div class="paragraph">
                    平平之策用定遠，下下之考書陽公。
                </div>
                
                <div class="paragraph">
                    吏民生長固安土，尚當摩撫如童蒙。
                </div>
                
                <div class="paragraph">
                    屬僚宦游豈得已，士多失職悲途窮。
                </div>
                
                <div class="paragraph">
                    名分卑尊不可紊，更念何處不相逢。
                </div>
                
                <div class="paragraph">
                    官事既了與無間，可使知氣俱沖融。
                </div>
                
                <div class="paragraph">
                    鄉閭惜別情所鍾，臨岐爲傾琥珀濃。
                </div>
                
                <div class="paragraph">
                    手遮西日念遠去，欲留奈何鼓逢逢。
                </div>
                
                <div class="paragraph">
                    願君穩度三合溜，早歸入侍明光宮。
                </div>
                
        </div>
    </div>
</body>

</html>