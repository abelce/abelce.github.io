<!DOCTYPE html>
<html>

<head>
    <title>
        上曹憲使五十韻
    </title>
    <meta name="keywords" content="上曹憲使五十韻 -- 程公許">
    <meta name="description" content="上曹憲使五十韻 -- 程公許">
    <meta property="og:title" content="上曹憲使五十韻">
    <meta property="og:url" content="https://vwood.xyz/poetry/bfe9a02f-7af2-4ef1-875e-c4eabf924ece.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            上曹憲使五十韻
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    驥不稱其力，文當與德兼。
                </div>
                
                <div class="paragraph">
                    褊能多悻悻，小器或惉惉。
                </div>
                
                <div class="paragraph">
                    行世吾誰與，窺公意自厭。
                </div>
                
                <div class="paragraph">
                    秉心溫以恪，植操靜而廉。
                </div>
                
                <div class="paragraph">
                    信矣天資媺，加之學力漸。
                </div>
                
                <div class="paragraph">
                    巖巖疑壁立，灧灧乃淵潛。
                </div>
                
                <div class="paragraph">
                    李杜波瀾闊，黄陳律令嚴。
                </div>
                
                <div class="paragraph">
                    鏗鈜諧律呂，璀璨溢緗縑。
                </div>
                
                <div class="paragraph">
                    振采賢關闢，疏榮物議僉。
                </div>
                
                <div class="paragraph">
                    董帷終日下，戴席幾重添。
                </div>
                
                <div class="paragraph">
                    江漢荆之望，龜蒙魯所瞻。
                </div>
                
                <div class="paragraph">
                    鷁飛俄引却，蝶夢一何恬。
                </div>
                
                <div class="paragraph">
                    萬里紆朱紱，孤峰對白鹽。
                </div>
                
                <div class="paragraph">
                    清吟憑月檻，長嘯倚風簷。
                </div>
                
                <div class="paragraph">
                    偶過伊川洞，高褰刺史襜。
                </div>
                
                <div class="paragraph">
                    簡寬疏訟缿，惻怛到窮閻。
                </div>
                
                <div class="paragraph">
                    治行流江海，除書降陛廉。
                </div>
                
                <div class="paragraph">
                    六條頒屬部，五聽察蒼黔。
                </div>
                
                <div class="paragraph">
                    紫塞塵方暗，紅巾黨未殲。
                </div>
                
                <div class="paragraph">
                    人情彌震洶，鄰境倍危阽。
                </div>
                
                <div class="paragraph">
                    所恃福星照，能令妖焰熸。
                </div>
                
                <div class="paragraph">
                    民皆欣抃手，公亦笑掀髯。
                </div>
                
                <div class="paragraph">
                    鳳綍搜才切，驪珠信手拈。
                </div>
                
                <div class="paragraph">
                    春雷掀舊蟄，秋月吐新蟾。
                </div>
                
                <div class="paragraph">
                    平似衡加石，明如鏡出奩。
                </div>
                
                <div class="paragraph">
                    薦賢應受賞，端策不須占。
                </div>
                
                <div class="paragraph">
                    世路吁猶梗，宸衷祇自惔。
                </div>
                
                <div class="paragraph">
                    飛書星較速，多壘日相覘。
                </div>
                
                <div class="paragraph">
                    曀霧中原慘，何時聖化霑。
                </div>
                
                <div class="paragraph">
                    廟謀須謹密，人意惡猜嫌。
                </div>
                
                <div class="paragraph">
                    裘葛如無定，膏肓豈易砭。
                </div>
                
                <div class="paragraph">
                    內須和鼎鉉，外亦倚珠鈐。
                </div>
                
                <div class="paragraph">
                    頃者益謀帥，胡然心執謙。
                </div>
                
                <div class="paragraph">
                    有才空置散，蓄憤可能忺。
                </div>
                
                <div class="paragraph">
                    人物何其眇，公朝忌者憸。
                </div>
                
                <div class="paragraph">
                    幾曾明察察，競作息奄奄。
                </div>
                
                <div class="paragraph">
                    我自芻蕘侶，情酣筍蕨甜。
                </div>
                
                <div class="paragraph">
                    輟耕憐觳觫，貪餌强喁噞。
                </div>
                
                <div class="paragraph">
                    昔戀龜頭縮，今愁馬口箝。
                </div>
                
                <div class="paragraph">
                    何階羣玉府，入手萬牙籤。
                </div>
                
                <div class="paragraph">
                    憔悴投林翼，蹣跚上竹鮎。
                </div>
                
                <div class="paragraph">
                    自窺談屑璨，屢詫筆鋒銛。
                </div>
                
                <div class="paragraph">
                    愧甚享金帚，慙如倚玉蒹。
                </div>
                
                <div class="paragraph">
                    素懷長北闕，流景恐西崦。
                </div>
                
                <div class="paragraph">
                    天久思平治，公當贊景炎。
                </div>
                
                <div class="paragraph">
                    入應扶紫極，出則擁朱綅。
                </div>
                
                <div class="paragraph">
                    謀必先康濟，才宜拔滯淹。
                </div>
                
                <div class="paragraph">
                    豈聞春發育，而間物洪纖。
                </div>
                
                <div class="paragraph">
                    執御心無斁，題詩筆欠尖。
                </div>
                
                <div class="paragraph">
                    清波一引手，濁水脫膠粘。
                </div>
                
        </div>
    </div>
</body>

</html>