<!DOCTYPE html>
<html>

<head>
    <title>
        和荅詩十首 和思歸樂
    </title>
    <meta name="keywords" content="和荅詩十首 和思歸樂 -- 白居易">
    <meta name="description" content="和荅詩十首 和思歸樂 -- 白居易">
    <meta property="og:title" content="和荅詩十首 和思歸樂">
    <meta property="og:url" content="https://vwood.xyz/poetry/8ffd8f27-ae9d-48f6-88f8-8b9ea30cbdb6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和荅詩十首 和思歸樂
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    山中不栖鳥，夜半聲嚶嚶。
                </div>
                
                <div class="paragraph">
                    似道思歸樂，行人掩泣聽。
                </div>
                
                <div class="paragraph">
                    皆疑此山路，遷客多南征。
                </div>
                
                <div class="paragraph">
                    憂憤氣不散，結化爲精靈。
                </div>
                
                <div class="paragraph">
                    我謂此山鳥，本不因人生。
                </div>
                
                <div class="paragraph">
                    人心自懷土，想作思歸鳴。
                </div>
                
                <div class="paragraph">
                    孟嘗平居時，娛耳琴泠泠。
                </div>
                
                <div class="paragraph">
                    雍門一言感，未奏淚霑纓。
                </div>
                
                <div class="paragraph">
                    魏武銅雀妓，日與歡樂幷。
                </div>
                
                <div class="paragraph">
                    一旦西陵望，欲歌先涕零。
                </div>
                
                <div class="paragraph">
                    峽猨亦何意，隴水復何情。
                </div>
                
                <div class="paragraph">
                    爲入愁人耳，皆爲腸斷聲。
                </div>
                
                <div class="paragraph">
                    請看元侍御，亦宿此郵亭。
                </div>
                
                <div class="paragraph">
                    因聽思歸鳥，神氣獨安寧。
                </div>
                
                <div class="paragraph">
                    問君何以然，道勝心自平。
                </div>
                
                <div class="paragraph">
                    雖爲南遷客，如在長安城。
                </div>
                
                <div class="paragraph">
                    云得此道來，何慮復何營。
                </div>
                
                <div class="paragraph">
                    窮達有前定，憂喜無交爭。
                </div>
                
                <div class="paragraph">
                    所以事君日，持憲立大庭。
                </div>
                
                <div class="paragraph">
                    雖有迴天力，撓之終不傾。
                </div>
                
                <div class="paragraph">
                    況始三十餘，年少有直名。
                </div>
                
                <div class="paragraph">
                    心中志氣大，眼前爵祿輕。
                </div>
                
                <div class="paragraph">
                    君恩若雨露，君威若雷霆。
                </div>
                
                <div class="paragraph">
                    退不苟免難，進不曲求榮。
                </div>
                
                <div class="paragraph">
                    在火辨玉性，經霜識松貞。
                </div>
                
                <div class="paragraph">
                    展禽任三黜，靈均長獨醒。
                </div>
                
                <div class="paragraph">
                    獲戾自東洛，貶官向南荆。
                </div>
                
                <div class="paragraph">
                    再拜辭闕下，長揖別公卿。
                </div>
                
                <div class="paragraph">
                    荆州又非遠，驛路半月程。
                </div>
                
                <div class="paragraph">
                    漢水照天碧，楚山插雲青。
                </div>
                
                <div class="paragraph">
                    江陵橘似珠，宜城酒如餳。
                </div>
                
                <div class="paragraph">
                    誰謂譴謫去，未妨遊賞行。
                </div>
                
                <div class="paragraph">
                    人生百歲內，天地暫寓形。
                </div>
                
                <div class="paragraph">
                    太倉一稊米，大海一浮萍。
                </div>
                
                <div class="paragraph">
                    身委逍遙篇，心付頭陀經。
                </div>
                
                <div class="paragraph">
                    尚達死生觀，寧爲寵辱驚。
                </div>
                
                <div class="paragraph">
                    中懷苟有主，外物安能縈。
                </div>
                
                <div class="paragraph">
                    任意思歸樂，聲聲啼到明。
                </div>
                
        </div>
    </div>
</body>

</html>