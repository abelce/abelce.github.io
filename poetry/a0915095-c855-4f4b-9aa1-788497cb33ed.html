<!DOCTYPE html>
<html>

<head>
    <title>
        窮鬼
    </title>
    <meta name="keywords" content="窮鬼 -- 呂南公">
    <meta name="description" content="窮鬼 -- 呂南公">
    <meta property="og:title" content="窮鬼">
    <meta property="og:url" content="https://vwood.xyz/poetry/a0915095-c855-4f4b-9aa1-788497cb33ed.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            窮鬼
        </h2>
        <div class="author"><a href="/author/f9068fae-c0ba-4bd8-a1ef-97a1b8dffd16.html" title="呂南公" target="_blank">
                呂南公
            </a> (宋)
        </div>
        <div class="paragraphs">
            
                <div class="paragraph">
                    窮鬼斷去志，送之豈無文。
                </div>
                
                <div class="paragraph">
                    譬如衢路埃，屢歸已復新。
                </div>
                
                <div class="paragraph">
                    隨我三十載，間關不辭勤。
                </div>
                
                <div class="paragraph">
                    誘我上債臺，爲我擁愁根。
                </div>
                
                <div class="paragraph">
                    羈旅風雨夕，空廬冰雪晨。
                </div>
                
                <div class="paragraph">
                    贊成蹇拙謀，謹守冷靜門。
                </div>
                
                <div class="paragraph">
                    遇酒或略避，見錢輒生嗔。
                </div>
                
                <div class="paragraph">
                    亦憎富貴兒，永矢不失身。
                </div>
                
                <div class="paragraph">
                    昨者試羣士，閴亡忽連旬。
                </div>
                
                <div class="paragraph">
                    謂其捨我行，忍不許我聞。
                </div>
                
                <div class="paragraph">
                    乃復跳籬棘，譸張幻司閽。
                </div>
                
                <div class="paragraph">
                    吹沙衆官眼，使視玉爲珉。
                </div>
                
                <div class="paragraph">
                    詭計動有效，更誰評正真。
                </div>
                
                <div class="paragraph">
                    歸來只康然，知我恥奏論。
                </div>
                
                <div class="paragraph">
                    憶昔熙寧初，與子俱食貧。
                </div>
                
                <div class="paragraph">
                    相語厭此鬼，多方願崩分。
                </div>
                
                <div class="paragraph">
                    宗伯正憒惑，委其制風雲。
                </div>
                
                <div class="paragraph">
                    倉黄刖我足，置我寂寞濱。
                </div>
                
                <div class="paragraph">
                    子脫白布衣，鬼顔愁不欣。
                </div>
                
                <div class="paragraph">
                    自子有官守，辭鄉八青春。
                </div>
                
                <div class="paragraph">
                    坐想廩俸優，寧復鬼敢親。
                </div>
                
                <div class="paragraph">
                    今者枉書札，無財亦云云。
                </div>
                
                <div class="paragraph">
                    信哉此鬼多，不限吳楚閩。
                </div>
                
                <div class="paragraph">
                    陰靈雖叵測，要自有婚姻。
                </div>
                
                <div class="paragraph">
                    族黨各生子，子嬪又生孫。
                </div>
                
                <div class="paragraph">
                    宗支遶天下，焉往不見存。
                </div>
                
                <div class="paragraph">
                    子行改京官，途轍異凡民。
                </div>
                
                <div class="paragraph">
                    閨房漸珠翠，盤桉溢羶葷。
                </div>
                
                <div class="paragraph">
                    萬一鬼不喜，乖離在逡巡。
                </div>
                
                <div class="paragraph">
                    顧我慣與君，應來合朋羣。
                </div>
                
                <div class="paragraph">
                    益五以爲十，其徒日滋蕃。
                </div>
                
                <div class="paragraph">
                    吾文雖極高，鬼去無沿因。
                </div>
                
        </div>
    </div>
</body>

</html>