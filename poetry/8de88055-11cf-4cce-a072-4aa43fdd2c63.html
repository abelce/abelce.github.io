<!DOCTYPE html>
<html>

<head>
    <title>
        新昌新居書事四十韻因寄元郎中張博士
    </title>
    <meta name="keywords" content="新昌新居書事四十韻因寄元郎中張博士 -- 白居易">
    <meta name="description" content="新昌新居書事四十韻因寄元郎中張博士 -- 白居易">
    <meta property="og:title" content="新昌新居書事四十韻因寄元郎中張博士">
    <meta property="og:url" content="https://vwood.xyz/poetry/8de88055-11cf-4cce-a072-4aa43fdd2c63.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            新昌新居書事四十韻因寄元郎中張博士
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    冒寵已三遷，歸期始二年。
                </div>
                
                <div class="paragraph">
                    囊中貯餘俸，園外買閑田。
                </div>
                
                <div class="paragraph">
                    狐兔同三逕，蒿萊共一壥。
                </div>
                
                <div class="paragraph">
                    新園聊剗穢，舊屋且扶顛。
                </div>
                
                <div class="paragraph">
                    簷漏移傾瓦，梁欹換蠹椽。
                </div>
                
                <div class="paragraph">
                    平治遶臺路，整頓近階甎。
                </div>
                
                <div class="paragraph">
                    巷狹開容駕，牆低壘過肩。
                </div>
                
                <div class="paragraph">
                    門閭堪駐蓋，堂室可鋪筵。
                </div>
                
                <div class="paragraph">
                    丹鳳樓當後，青龍寺在前。
                </div>
                
                <div class="paragraph">
                    市街塵不到，宮樹影相連。
                </div>
                
                <div class="paragraph">
                    省史嫌坊遠，豪家笑地偏。
                </div>
                
                <div class="paragraph">
                    敢勞賓客訪，或望子孫傳。
                </div>
                
                <div class="paragraph">
                    不覓他人愛，唯將自性便。
                </div>
                
                <div class="paragraph">
                    等閑栽樹木，隨分占風煙。
                </div>
                
                <div class="paragraph">
                    逸致因心得，幽期遇境牽。
                </div>
                
                <div class="paragraph">
                    松聲疑澗底，草色勝河邊。
                </div>
                
                <div class="paragraph">
                    虛潤冰銷地，晴和日出天。
                </div>
                
                <div class="paragraph">
                    苔行滑如簟，莎坐軟於綿。
                </div>
                
                <div class="paragraph">
                    簾每當山卷，帷多帶月褰。
                </div>
                
                <div class="paragraph">
                    籬東花掩映，窗北竹嬋娟。
                </div>
                
                <div class="paragraph">
                    跡慕青門隱，名慙紫禁仙。
                </div>
                
                <div class="paragraph">
                    假歸思晚沐，朝去戀春眠。
                </div>
                
                <div class="paragraph">
                    拙薄才無取，疎慵職不專。
                </div>
                
                <div class="paragraph">
                    題牆書命筆，沽酒率分錢。
                </div>
                
                <div class="paragraph">
                    柏杵舂靈藥，銅瓶漱暖泉。
                </div>
                
                <div class="paragraph">
                    爐香穿蓋散，籠燭隔紗然。
                </div>
                
                <div class="paragraph">
                    陳室何曾掃，陶琴不要弦。
                </div>
                
                <div class="paragraph">
                    屏除俗事盡，養活道情全。
                </div>
                
                <div class="paragraph">
                    尚有妻孥累，猶爲組綬纏。
                </div>
                
                <div class="paragraph">
                    終須拋爵祿，漸擬斷腥羶。
                </div>
                
                <div class="paragraph">
                    大抵宗莊叟，私心事竺乾。
                </div>
                
                <div class="paragraph">
                    浮榮水劃字，真諦火生蓮。
                </div>
                
                <div class="paragraph">
                    梵部經十二，玄書字五千。
                </div>
                
                <div class="paragraph">
                    是非都付夢，語默不妨禪。
                </div>
                
                <div class="paragraph">
                    博士官猶冷，郎中病已痊。
                </div>
                
                <div class="paragraph">
                    多同僻處住，久結靜中緣。
                </div>
                
                <div class="paragraph">
                    緩步攜筇杖，徐吟展蜀箋。
                </div>
                
                <div class="paragraph">
                    老宜閑語話，悶憶好詩篇。
                </div>
                
                <div class="paragraph">
                    蠻榼來方瀉，蒙茶到始煎。
                </div>
                
                <div class="paragraph">
                    無辭數相見，鬢髮各蒼然。
                </div>
                
        </div>
    </div>
</body>

</html>