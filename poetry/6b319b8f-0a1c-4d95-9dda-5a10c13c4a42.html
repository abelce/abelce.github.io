<!DOCTYPE html>
<html>

<head>
    <title>
        哭連州凌員外司馬
    </title>
    <meta name="keywords" content="哭連州凌員外司馬 -- 柳宗元">
    <meta name="description" content="哭連州凌員外司馬 -- 柳宗元">
    <meta property="og:title" content="哭連州凌員外司馬">
    <meta property="og:url" content="https://vwood.xyz/poetry/6b319b8f-0a1c-4d95-9dda-5a10c13c4a42.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            哭連州凌員外司馬
        </h2>
        <div class="author"><a href="/author/b9bb65fe-f1af-4173-82fd-f7bb7f70e6a0.html" title="柳宗元" target="_blank">
                柳宗元
            </a> (唐)
        </div>
        <div class="paragraphs">
            
                <div class="paragraph">
                    廢逐人所棄，遂爲鬼神欺。
                </div>
                
                <div class="paragraph">
                    才難不其然，卒與大患期。
                </div>
                
                <div class="paragraph">
                    凌人古受氏，吳世夸雄姿。
                </div>
                
                <div class="paragraph">
                    寂寞富春水，英氣方在斯。
                </div>
                
                <div class="paragraph">
                    六學誠一貫，精義窮發揮。
                </div>
                
                <div class="paragraph">
                    著書逾十年，幽頥靡不推。
                </div>
                
                <div class="paragraph">
                    天庭掞高文，萬字若波馳。
                </div>
                
                <div class="paragraph">
                    記室征西府，宏謀耀其奇。
                </div>
                
                <div class="paragraph">
                    輶軒下東越，列郡蘇疲羸。
                </div>
                
                <div class="paragraph">
                    宛宛凌江羽，來棲翰林枝。
                </div>
                
                <div class="paragraph">
                    孝文留弓劒，中外方危疑。
                </div>
                
                <div class="paragraph">
                    抗聲促遺詔，定命由陳辭。
                </div>
                
                <div class="paragraph">
                    徒隸肅曹官，征賦參有司。
                </div>
                
                <div class="paragraph">
                    出守烏江滸，老遷湟水湄。
                </div>
                
                <div class="paragraph">
                    高堂傾故國，葬祭限囚羈。
                </div>
                
                <div class="paragraph">
                    仲叔繼幽淪，狂呌唯童兒。
                </div>
                
                <div class="paragraph">
                    一門既無主，焉用徒生爲。
                </div>
                
                <div class="paragraph">
                    舉聲但呼天，孰知神者誰。
                </div>
                
                <div class="paragraph">
                    泣盡目無見，腎傷足不持。
                </div>
                
                <div class="paragraph">
                    溘死委炎荒，臧獲守靈帷。
                </div>
                
                <div class="paragraph">
                    平生負國譴，骸骨非敢私。
                </div>
                
                <div class="paragraph">
                    蓋棺未塞責，孤旐凝寒颸。
                </div>
                
                <div class="paragraph">
                    念昔始相遇，腑腸爲君知。
                </div>
                
                <div class="paragraph">
                    進身齊選擇，失路同瑕疵。
                </div>
                
                <div class="paragraph">
                    本期濟仁義，今爲衆所嗤。
                </div>
                
                <div class="paragraph">
                    滅名竟不試，世義安可支。
                </div>
                
                <div class="paragraph">
                    恬死百憂盡，苟生萬慮滋。
                </div>
                
                <div class="paragraph">
                    顧余九逝魂，與子各何之。
                </div>
                
                <div class="paragraph">
                    我歌誠自慟，非獨爲君悲。
                </div>
                
        </div>
    </div>
</body>

</html>