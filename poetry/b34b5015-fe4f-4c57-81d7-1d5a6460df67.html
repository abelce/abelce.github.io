<!DOCTYPE html>
<html>

<head>
    <title>
        夏熱晝寢感詠
    </title>
    <meta name="keywords" content="夏熱晝寢感詠 -- 蘇舜欽">
    <meta name="description" content="夏熱晝寢感詠 -- 蘇舜欽">
    <meta property="og:title" content="夏熱晝寢感詠">
    <meta property="og:url" content="https://vwood.xyz/poetry/b34b5015-fe4f-4c57-81d7-1d5a6460df67.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            夏熱晝寢感詠
        </h2>
        <div class="author"><a href="/author/ba014711-f21c-4d6f-a9b7-1259bf8975c3.html" title="蘇舜欽" target="_blank">
                蘇舜欽
            </a> (宋)
        </div>
        <div class="paragraphs">
            
                <div class="paragraph">
                    盛夏日苦永，解带坐小軒。
                </div>
                
                <div class="paragraph">
                    對案不能食，揮汗白雨翻。
                </div>
                
                <div class="paragraph">
                    軋軋過午景，宛轉無由昏。
                </div>
                
                <div class="paragraph">
                    偃卧一榻上，既覺復夢魂。
                </div>
                
                <div class="paragraph">
                    恬然世慮寂，時被蒼蠅喧。
                </div>
                
                <div class="paragraph">
                    睡味勝仙去，忽怳難具論。
                </div>
                
                <div class="paragraph">
                    晨事如隔日，半雜夢寐言。
                </div>
                
                <div class="paragraph">
                    人生貴壯健，及時取榮尊。
                </div>
                
                <div class="paragraph">
                    夏禹惜寸陰，窮治萬水源。
                </div>
                
                <div class="paragraph">
                    櫛沐風雨中，子哭不入門。
                </div>
                
                <div class="paragraph">
                    況復庸下者，不出强趨奔。
                </div>
                
                <div class="paragraph">
                    奈何耽晝寢，嬾惰守壞垣。
                </div>
                
                <div class="paragraph">
                    念昔年少時，奮迅期孤騫。
                </div>
                
                <div class="paragraph">
                    筆下驅古風，直趣聖所存。
                </div>
                
                <div class="paragraph">
                    山子逐雷電，安肯服短轅。
                </div>
                
                <div class="paragraph">
                    便將决渤澥，出手洗乾坤。
                </div>
                
                <div class="paragraph">
                    文章竟誤身，大議誰周爰。
                </div>
                
                <div class="paragraph">
                    捽首下牢獄，殗殗如孤豚。
                </div>
                
                <div class="paragraph">
                    法吏使除籍，其過祗一飱。
                </div>
                
                <div class="paragraph">
                    賓朋四散逐，投竄向僻藩。
                </div>
                
                <div class="paragraph">
                    九虎口牙惡，便欲膏其蹯。
                </div>
                
                <div class="paragraph">
                    上賴天子明，不使鉗且髠。
                </div>
                
                <div class="paragraph">
                    此身自流浪，豈能濟元元。
                </div>
                
                <div class="paragraph">
                    天下無所歸，泛舟旅江邨。
                </div>
                
                <div class="paragraph">
                    春雨看秧稻，落日自灌園。
                </div>
                
                <div class="paragraph">
                    殊鄉寡朋友，孰辨石與琨。
                </div>
                
                <div class="paragraph">
                    卷藏經濟術，强談奉狙猿。
                </div>
                
                <div class="paragraph">
                    閒困尚有待，不忍沈湘沅。
                </div>
                
                <div class="paragraph">
                    大暑晝閉戶，一徑惡草緐。
                </div>
                
                <div class="paragraph">
                    出嫌烏啅噪，行見蛇蜿蜒。
                </div>
                
                <div class="paragraph">
                    蠹書徒盈篋，濁醪徒盈樽。
                </div>
                
                <div class="paragraph">
                    談笑誰可共，道義孰與敦。
                </div>
                
                <div class="paragraph">
                    終日對稚立，千里遠弟昆。
                </div>
                
                <div class="paragraph">
                    此心既無用，不寢徒自煩。
                </div>
                
                <div class="paragraph">
                    況茲晝景長，但厭枕簟溫。
                </div>
                
                <div class="paragraph">
                    北窗無纖風，返見赤日痕。
                </div>
                
                <div class="paragraph">
                    流光何輝赫，獨不照覆盆。
                </div>
                
                <div class="paragraph">
                    會當破氛祲，血吻叫帝閽。
                </div>
                
                <div class="paragraph">
                    爛爾正國典，曠然滌羣寃。
                </div>
                
                <div class="paragraph">
                    姦讒囚大幽，上壓九崑崙。
                </div>
                
                <div class="paragraph">
                    賢路自肅爽，朝政不復渾。
                </div>
                
                <div class="paragraph">
                    萬物宇宙間，共被陽和恩。
                </div>
                
        </div>
    </div>
</body>

</html>