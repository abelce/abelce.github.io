<!DOCTYPE html>
<html>

<head>
    <title>
        送孫仲舉徽猷罷郡造朝
    </title>
    <meta name="keywords" content="送孫仲舉徽猷罷郡造朝 -- 謝伋">
    <meta name="description" content="送孫仲舉徽猷罷郡造朝 -- 謝伋">
    <meta property="og:title" content="送孫仲舉徽猷罷郡造朝">
    <meta property="og:url" content="https://vwood.xyz/poetry/40d92228-a3ed-440a-b5b5-4c2eb967ce59.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送孫仲舉徽猷罷郡造朝
        </h2>
        <div class="author"><a href="/author/520051ec-8bb4-4e3b-8718-69a46f46779f.html" title="謝伋" target="_blank">
                謝伋
            </a> (宋)
        </div>
        <div class="paragraphs">
            
                <div class="paragraph">
                    四月維夏天未暑，天台居民逃室處。
                </div>
                
                <div class="paragraph">
                    城中屨貴巷陌喧，城外號奴去村墅。
                </div>
                
                <div class="paragraph">
                    老癃扶杖少者趨，夫棄禾麻婦投杼。
                </div>
                
                <div class="paragraph">
                    肩隨足躡似同謀，色沮聲低咸偶語。
                </div>
                
                <div class="paragraph">
                    使君高車挽不止，誰其嗣之保閭里。
                </div>
                
                <div class="paragraph">
                    攀轅卧轍豈留行，遮道填門寧足恃。
                </div>
                
                <div class="paragraph">
                    三江阻隔江水深，莫使江頭有船艤。
                </div>
                
                <div class="paragraph">
                    我聞此語良足聽，呼使來前陳本始。
                </div>
                
                <div class="paragraph">
                    吾州使君能靜治，千里無虞安獄市。
                </div>
                
                <div class="paragraph">
                    澄之不清擾不濁，盡道使君心似水。
                </div>
                
                <div class="paragraph">
                    昔襦不足今袴餘，良藥千金補瘡痏。
                </div>
                
                <div class="paragraph">
                    黄屋近駐錢塘城，願說政平並訟理。
                </div>
                
                <div class="paragraph">
                    從今更借二三年，增秩賜金書用璽。
                </div>
                
                <div class="paragraph">
                    我言此語爾未思，有大於此爾何知。
                </div>
                
                <div class="paragraph">
                    入爲三公自故事，天台美稱公是宜。
                </div>
                
                <div class="paragraph">
                    德澤但可施一州，潤及九里寧獨私。
                </div>
                
                <div class="paragraph">
                    携持却看祖道盛，送車百兩多旌麾。
                </div>
                
                <div class="paragraph">
                    爭先勸飲接殷勤，玉酒湛湛皆盈巵。
                </div>
                
                <div class="paragraph">
                    使君千觴亦未醉，更聽小儒前致詞。
                </div>
                
                <div class="paragraph">
                    嗟予待次七閩郡，法式規模知吏師。
                </div>
                
                <div class="paragraph">
                    忘年屈勢待我厚，歲月易得今再期。
                </div>
                
                <div class="paragraph">
                    送公去郡情更惡，人送作郡知何時。
                </div>
                
        </div>
    </div>
</body>

</html>