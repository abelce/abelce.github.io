<!DOCTYPE html>
<html>

<head>
    <title>
        淮揚大水
    </title>
    <meta name="keywords" content="淮揚大水 -- 鄭獬">
    <meta name="description" content="淮揚大水 -- 鄭獬">
    <meta property="og:title" content="淮揚大水">
    <meta property="og:url" content="https://vwood.xyz/poetry/5ca48399-73c4-4c84-8437-e79ef5db7c05.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            淮揚大水
        </h2>
        <div class="author"><a href="/author/6f33ae1a-c4e4-4e79-ad4e-9c56d43c150e.html" title="鄭獬" target="_blank">
                鄭獬
            </a> (宋)
        </div>
        <div class="paragraphs">
            
                <div class="paragraph">
                    淮揚水暴不可言，繞城四面長波皴。
                </div>
                
                <div class="paragraph">
                    如一大瓢寄滄海，十萬生聚瓢中存。
                </div>
                
                <div class="paragraph">
                    水之初作自何爾，舊堤有病亡其唇。
                </div>
                
                <div class="paragraph">
                    劃然大浪劈地出，正如百萬狂牛犇。
                </div>
                
                <div class="paragraph">
                    頃之漂泊成大澤，壯士挾山不可堙。
                </div>
                
                <div class="paragraph">
                    居民竄避爭入郭，郭內衆人還塞門。
                </div>
                
                <div class="paragraph">
                    老翁走哭覓幼子，哀赴卒爲蛟龍吞。
                </div>
                
                <div class="paragraph">
                    豈獨異物乃爲害，惡人行劫不待昏。
                </div>
                
                <div class="paragraph">
                    此時蝦蟆亦得志，撩鬚睥睨河伯尊。
                </div>
                
                <div class="paragraph">
                    附城廬舍盡水府，惟見屋脊波間橫。
                </div>
                
                <div class="paragraph">
                    間或大雨又暴作，直疑瓶盎相奔傾。
                </div>
                
                <div class="paragraph">
                    溝渠漲滿無處泄，往往床下飛泉鳴。
                </div>
                
                <div class="paragraph">
                    只恐此城澒洞徹，城中坐見魚頰生。
                </div>
                
                <div class="paragraph">
                    豪子室中具大筏，此筏豈便長全身。
                </div>
                
                <div class="paragraph">
                    朝夕築塞漸排去，兩月未見車間塵。
                </div>
                
                <div class="paragraph">
                    且喜餘生尚存世，資儲誰復傷漂淪。
                </div>
                
                <div class="paragraph">
                    京師乃處天下腹，亦聞大水來扣閽。
                </div>
                
                <div class="paragraph">
                    至於河朔南兩蜀，長江大河俱騰掀。
                </div>
                
                <div class="paragraph">
                    豈惟淮陽一彈地，洪濤乃撼半乾坤。
                </div>
                
                <div class="paragraph">
                    臣聞九疇天公書，三十六字先五行。
                </div>
                
                <div class="paragraph">
                    茲謂水德不潤下，蓋與土氣交相爭。
                </div>
                
                <div class="paragraph">
                    願召近臣講大義，使之搜鑿災害根。
                </div>
                
                <div class="paragraph">
                    下書遣使巡郡國，曠然一發天子恩。
                </div>
                
                <div class="paragraph">
                    家貧溺死無以葬，賜以棺轊收冤魂。
                </div>
                
                <div class="paragraph">
                    蠲除租賦勿收責，寬其衣食哺子孫。
                </div>
                
                <div class="paragraph">
                    開發倉庫收寒餓，庶幾瘡痏無瘢痕。
                </div>
                
                <div class="paragraph">
                    不爾便恐委溝壑，强者趣聚蠶蝨群。
                </div>
                
                <div class="paragraph">
                    伏藏山林弄凶器，今可先事塞其源。
                </div>
                
                <div class="paragraph">
                    朝廷固當有處置，賤臣何者敢僭論。
                </div>
                
                <div class="paragraph">
                    元元仰首望德澤，惟願陛下無因循。
                </div>
                
        </div>
    </div>
</body>

</html>