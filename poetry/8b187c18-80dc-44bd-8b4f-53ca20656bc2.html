<!DOCTYPE html>
<html>

<head>
    <title>
        送河東提刑張太博
    </title>
    <meta name="keywords" content="送河東提刑張太博 -- 范仲淹">
    <meta name="description" content="送河東提刑張太博 -- 范仲淹">
    <meta property="og:title" content="送河東提刑張太博">
    <meta property="og:url" content="https://vwood.xyz/poetry/8b187c18-80dc-44bd-8b4f-53ca20656bc2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送河東提刑張太博
        </h2>
        <div class="author"><a href="/author/f83a835d-62a0-49cd-bfa8-6bd1d1ec68c5.html" title="范仲淹" target="_blank">
                范仲淹
            </a> (宋)
        </div>
        <div class="paragraphs">
            
                <div class="paragraph">
                    憶守姑蘇日，見君已驚人。
                </div>
                
                <div class="paragraph">
                    翩翩幕中畫，落落席上珍。
                </div>
                
                <div class="paragraph">
                    强記及敏力，一一精如神。
                </div>
                
                <div class="paragraph">
                    洎余領西帥，密與羌夏鄰。
                </div>
                
                <div class="paragraph">
                    君來貳邊郡，表裏還相親。
                </div>
                
                <div class="paragraph">
                    有如得四支，周旋衞其身。
                </div>
                
                <div class="paragraph">
                    予始按萬渠，兵行百物陳。
                </div>
                
                <div class="paragraph">
                    而君主其事，進退皆有倫。
                </div>
                
                <div class="paragraph">
                    羌酋八九百，醉歌喜齗齗。
                </div>
                
                <div class="paragraph">
                    傳告以號令，再拜罔不馴。
                </div>
                
                <div class="paragraph">
                    作城大順川，扼胡來路津。
                </div>
                
                <div class="paragraph">
                    漢軍始屯集，虜騎俄紛綸。
                </div>
                
                <div class="paragraph">
                    諸將稍畏怯，偶語辭艱辛。
                </div>
                
                <div class="paragraph">
                    君躍疋馬去，入險將死濱。
                </div>
                
                <div class="paragraph">
                    持檛畫禍福，虎校靡不遵。
                </div>
                
                <div class="paragraph">
                    呼兵就畚鍤，悦使咸忻忻。
                </div>
                
                <div class="paragraph">
                    晝夜戰且役，城成未踰旬。
                </div>
                
                <div class="paragraph">
                    虜乃急攻我，萬衆生煙塵。
                </div>
                
                <div class="paragraph">
                    蒼惶被矢石，遁走無逡巡。
                </div>
                
                <div class="paragraph">
                    君馳奏闕下，感慨動中宸。
                </div>
                
                <div class="paragraph">
                    是秋懷敏敗，虜勢侵涇原。
                </div>
                
                <div class="paragraph">
                    天地正愁慘，關輔將迸奔。
                </div>
                
                <div class="paragraph">
                    腹心苟不守，皮膚安得存。
                </div>
                
                <div class="paragraph">
                    予召蕃漢兵，趨邠當北門。
                </div>
                
                <div class="paragraph">
                    諸將切切議，謂宜守塞垣。
                </div>
                
                <div class="paragraph">
                    惟君力贊我，咸鎬爲本根。
                </div>
                
                <div class="paragraph">
                    全師遂鼓進，連城息驚喧。
                </div>
                
                <div class="paragraph">
                    果釋天子憂，奬詔垂明恩。
                </div>
                
                <div class="paragraph">
                    予貳機衡重，君掌食貨繁。
                </div>
                
                <div class="paragraph">
                    豈敢懈夙夜，未嘗攄笑言。
                </div>
                
                <div class="paragraph">
                    今叨領南陽，會君乘使軒。
                </div>
                
                <div class="paragraph">
                    攜手百花洲，無時不開樽。
                </div>
                
                <div class="paragraph">
                    語論極今古，情契及子孫。
                </div>
                
                <div class="paragraph">
                    氣同若蘭芝，聲應如篪塤。
                </div>
                
                <div class="paragraph">
                    浩歌忘物我，劇飲無涼暄。
                </div>
                
                <div class="paragraph">
                    自問平生心，此樂曾幾番。
                </div>
                
                <div class="paragraph">
                    一旦改使節，怱怱指并汾。
                </div>
                
                <div class="paragraph">
                    惜别固不忍，贈行當有云。
                </div>
                
                <div class="paragraph">
                    從來宿兵地，北與胡漢分。
                </div>
                
                <div class="paragraph">
                    長河出紫塞，太行入青雲。
                </div>
                
                <div class="paragraph">
                    天然作雄屏，覽者懷忠勳。
                </div>
                
                <div class="paragraph">
                    行府在平陽，山川秀氤氳。
                </div>
                
                <div class="paragraph">
                    堯民擊壤歌，千古猶得聞。
                </div>
                
                <div class="paragraph">
                    君有經濟心，潤以金石文。
                </div>
                
                <div class="paragraph">
                    攬轡問風俗，坐堂精典墳。
                </div>
                
                <div class="paragraph">
                    此道日益大，行行思致君。
                </div>
                
        </div>
    </div>
</body>

</html>