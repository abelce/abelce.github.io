<!DOCTYPE html>
<html>

<head>
    <title>
        與應真遇
    </title>
    <meta name="keywords" content="與應真遇 -- 釋居簡">
    <meta name="description" content="與應真遇 -- 釋居簡">
    <meta property="og:title" content="與應真遇">
    <meta property="og:url" content="https://vwood.xyz/poetry/e274ddda-f13c-4400-9c5b-e87c11c94756.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            與應真遇
        </h2>
        <div class="author"><a href="/author/223a8ddd-1f28-4870-8a8a-25a63aff6780.html" title="釋居簡" target="_blank">
                釋居簡
            </a> (宋)
        </div>
        <div class="paragraphs">
            
                <div class="paragraph">
                    神游八極乘風車，小復按轡凌谽谺。
                </div>
                
                <div class="paragraph">
                    龍湫下瞰不咫尺，下有深竇無底無津涯。
                </div>
                
                <div class="paragraph">
                    應真長年一捫膝，俯觀塵滓井底蛙。
                </div>
                
                <div class="paragraph">
                    朝來岩室忽閴寂，水流山空鵲槎槎。
                </div>
                
                <div class="paragraph">
                    浮雲出岫杳杳不可馽，錫聲小振巔雲丫。
                </div>
                
                <div class="paragraph">
                    問之何以出山去，一笑不知山日斜。
                </div>
                
                <div class="paragraph">
                    共看八紘浄如洗，五雲明潔從東嘉。
                </div>
                
                <div class="paragraph">
                    山川所鍾一人耳，半千千載何其遐。
                </div>
                
                <div class="paragraph">
                    經綸才大輔以德，八斗一石初何加。
                </div>
                
                <div class="paragraph">
                    天公不忍世寂寞，憖遺一老爲國華。
                </div>
                
                <div class="paragraph">
                    一經指授豹則虎，未獲印可龍仍蛇。
                </div>
                
                <div class="paragraph">
                    去尋宿覺言外意，助發康樂毫端花。
                </div>
                
                <div class="paragraph">
                    粲然穎脫世間語，簡古佶屈仍聱牙。
                </div>
                
                <div class="paragraph">
                    稱揚此老長不老，豈憚弱水蓬萊賒。
                </div>
                
                <div class="paragraph">
                    綸巾羽扇凜如畫，恍然來泛叢霄楂。
                </div>
                
                <div class="paragraph">
                    群仙奔走敬且肅，百神呵護嚴不譁。
                </div>
                
                <div class="paragraph">
                    知公醉經不以酒，玉盌自澆新露芽。
                </div>
                
                <div class="paragraph">
                    謂言正傳僅如縷，邪說詖行紛於麻。
                </div>
                
                <div class="paragraph">
                    正音一震擊聾瞽，洗空亂耳秋池蛙。
                </div>
                
                <div class="paragraph">
                    廉隅道喪日滋甚，習俗侈靡相矜誇。
                </div>
                
                <div class="paragraph">
                    清風儉德起頹俗，革去極侈仍窮奢。
                </div>
                
                <div class="paragraph">
                    黄金羈勒駕款段，青絲絡頭閑渥洼。
                </div>
                
                <div class="paragraph">
                    小施尺箠試鞭策，駑驥庶毋遺等差。
                </div>
                
                <div class="paragraph">
                    振衣小作一年別，傴指盈闕之蝦蟆。
                </div>
                
        </div>
    </div>
</body>

</html>