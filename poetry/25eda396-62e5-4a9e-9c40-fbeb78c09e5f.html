<!DOCTYPE html>
<html>

<head>
    <title>
        過新灘作出峽行
    </title>
    <meta name="keywords" content="過新灘作出峽行 -- 李曾伯">
    <meta name="description" content="過新灘作出峽行 -- 李曾伯">
    <meta property="og:title" content="過新灘作出峽行">
    <meta property="og:url" content="https://vwood.xyz/poetry/25eda396-62e5-4a9e-9c40-fbeb78c09e5f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            過新灘作出峽行
        </h2>
        <div class="author"><a href="/author/8be64681-f518-457a-a6b0-3dc6cd6fc98c.html" title="李曾伯" target="_blank">
                李曾伯
            </a> (宋)
        </div>
        <div class="paragraphs">
            
                <div class="paragraph">
                    蜀道登天難，尤難泝流入。
                </div>
                
                <div class="paragraph">
                    自峽上夔渝，江險灘節密。
                </div>
                
                <div class="paragraph">
                    前年衝寒來，水落且石出。
                </div>
                
                <div class="paragraph">
                    寄命竹一縷，寸挽退或尺。
                </div>
                
                <div class="paragraph">
                    旬宣愧罔功，征戍幸逭責。
                </div>
                
                <div class="paragraph">
                    仁哉聖主恩，有詔許歸佚。
                </div>
                
                <div class="paragraph">
                    匆匆乘月下，初值朱明律。
                </div>
                
                <div class="paragraph">
                    常年桃漲後，此際梅潦溢。
                </div>
                
                <div class="paragraph">
                    危漩若釜沸，驚湍如矢激。
                </div>
                
                <div class="paragraph">
                    今年獨何異，水勢平於席。
                </div>
                
                <div class="paragraph">
                    僅添半篙綠，穩泛萬頃碧。
                </div>
                
                <div class="paragraph">
                    縱橫順濆淖，隠見辨沙磧。
                </div>
                
                <div class="paragraph">
                    毋庸事盤灘，了不懼觸石。
                </div>
                
                <div class="paragraph">
                    一日涪州岸，三宿雲安邑。
                </div>
                
                <div class="paragraph">
                    灧澦露山骨，底柱屹中立。
                </div>
                
                <div class="paragraph">
                    巫峰披宿霧，奇哉翠欲滴。
                </div>
                
                <div class="paragraph">
                    建瓴高屋易，百里一瞬息。
                </div>
                
                <div class="paragraph">
                    安然中流坐，恍若前山失。
                </div>
                
                <div class="paragraph">
                    舟輕蜚鳥過，岸駃脫兔疾。
                </div>
                
                <div class="paragraph">
                    伊灘以新名，此水慮微澀。
                </div>
                
                <div class="paragraph">
                    黎明報船步，數尺長一夕。
                </div>
                
                <div class="paragraph">
                    波臣信有助，棹師喜何劇。
                </div>
                
                <div class="paragraph">
                    前竿與後枕，櫓六視聽一。
                </div>
                
                <div class="paragraph">
                    招呼左右向，心手應相得。
                </div>
                
                <div class="paragraph">
                    所取無釐差，其矢如繩直。
                </div>
                
                <div class="paragraph">
                    載瞻洺川祠，不遠西陵驛。
                </div>
                
                <div class="paragraph">
                    倏焉飛廉怒，捲起浪濤白。
                </div>
                
                <div class="paragraph">
                    篙篷掀欲舞，綆纜繫惟亟。
                </div>
                
                <div class="paragraph">
                    凡我同舟人，相顧幾動色。
                </div>
                
                <div class="paragraph">
                    興言大川涉，疇爲訊諸易。
                </div>
                
                <div class="paragraph">
                    古諺固有云，飄風不終日。
                </div>
                
                <div class="paragraph">
                    須臾棹歌發，安危在漏刻。
                </div>
                
                <div class="paragraph">
                    衰遲嗟我生，險阻幾身歷。
                </div>
                
                <div class="paragraph">
                    萍梗遍江海，星霜老疆埸。
                </div>
                
                <div class="paragraph">
                    此行亦良苦，豈敢計終吉。
                </div>
                
                <div class="paragraph">
                    始入凡四旬，今出僅更浹。
                </div>
                
                <div class="paragraph">
                    行止非人爲，扶持有神力。
                </div>
                
                <div class="paragraph">
                    瓣香薦牲酒，對越寸衷赤。
                </div>
                
                <div class="paragraph">
                    自茲丘樊歸，謹無以形役。
                </div>
                
                <div class="paragraph">
                    晚來賀平善，詩以紀其實。
                </div>
                
        </div>
    </div>
</body>

</html>