<!DOCTYPE html>
<html>

<head>
    <title>
        橋陵詩三十韻因呈縣內諸官
    </title>
    <meta name="keywords" content="橋陵詩三十韻因呈縣內諸官 -- 杜甫">
    <meta name="description" content="橋陵詩三十韻因呈縣內諸官 -- 杜甫">
    <meta property="og:title" content="橋陵詩三十韻因呈縣內諸官">
    <meta property="og:url" content="https://vwood.xyz/poetry/4658e8f0-3c3e-4ca5-ae8e-11b1d098921d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            橋陵詩三十韻因呈縣內諸官
        </h2>
        <div class="author"><a href="/author/b7e35035-790f-44c8-9bbd-a8a3cd378003.html" title="杜甫" target="_blank">
                杜甫
            </a> (唐)
        </div>
        <div class="paragraphs">
            
                <div class="paragraph">
                    先帝昔晏駕，茲山朝百靈。
                </div>
                
                <div class="paragraph">
                    崇岡擁象設，沃野開天庭。
                </div>
                
                <div class="paragraph">
                    即事壯重險，論功超五丁。
                </div>
                
                <div class="paragraph">
                    坡陀因厚地，却略羅峻屏。
                </div>
                
                <div class="paragraph">
                    雲闕虛冉冉，風松肅泠泠。
                </div>
                
                <div class="paragraph">
                    石門霜露白，玉殿莓苔青。
                </div>
                
                <div class="paragraph">
                    宮女晚知曙，祠官朝見星。
                </div>
                
                <div class="paragraph">
                    空梁簇畫戟，陰井敲銅缾。
                </div>
                
                <div class="paragraph">
                    中使日夜繼，惟王心不寧。
                </div>
                
                <div class="paragraph">
                    豈徒卹備享，尚謂求無形。
                </div>
                
                <div class="paragraph">
                    孝理敦國政，神凝推道經。
                </div>
                
                <div class="paragraph">
                    瑞芝產廟柱，好鳥鳴巖扃。
                </div>
                
                <div class="paragraph">
                    高岳前嵂崒，洪河左瀅濙。
                </div>
                
                <div class="paragraph">
                    金城蓄峻址，沙苑交回汀。
                </div>
                
                <div class="paragraph">
                    永與奧區固，川原紛眇冥。
                </div>
                
                <div class="paragraph">
                    居然赤縣立，臺榭爭岧亭。
                </div>
                
                <div class="paragraph">
                    官屬果稱是，聲華真可聽。
                </div>
                
                <div class="paragraph">
                    王劉美竹潤，裴李春蘭馨。
                </div>
                
                <div class="paragraph">
                    鄭氏才振古，啖侯筆不停。
                </div>
                
                <div class="paragraph">
                    遣辭必中律，利物常發硎。
                </div>
                
                <div class="paragraph">
                    綺繡相展轉，琳瑯愈青熒。
                </div>
                
                <div class="paragraph">
                    側聞魯恭化，秉德崔瑗銘。
                </div>
                
                <div class="paragraph">
                    太史侯鳧影，王喬隨鶴翎。
                </div>
                
                <div class="paragraph">
                    朝儀限霄漢，客思回林坰。
                </div>
                
                <div class="paragraph">
                    轗軻辭下杜，飄颻陵濁涇。
                </div>
                
                <div class="paragraph">
                    諸生舊短褐，旅泛一浮萍。
                </div>
                
                <div class="paragraph">
                    荒歲兒女瘦，暮途涕泗零。
                </div>
                
                <div class="paragraph">
                    主人念老馬，廨署容秋螢。
                </div>
                
                <div class="paragraph">
                    流寓理豈愜，窮愁醉未醒。
                </div>
                
                <div class="paragraph">
                    何當擺俗累，浩蕩乘滄溟。
                </div>
                
        </div>
    </div>
</body>

</html>