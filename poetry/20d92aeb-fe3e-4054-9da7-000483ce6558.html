<!DOCTYPE html>
<html>

<head>
    <title>
        英韶在前徒矜下里之曲風雅未喪豈繫擊轅之音不圖綴綺靡之亂抑將導敦厚之旨耳海棠雖盛於蜀人不甚貴因暇偶成五言百韻律詩一章四韻詩一章附于卷末知我者無加焉  其一
    </title>
    <meta name="keywords" content="英韶在前徒矜下里之曲風雅未喪豈繫擊轅之音不圖綴綺靡之亂抑將導敦厚之旨耳海棠雖盛於蜀人不甚貴因暇偶成五言百韻律詩一章四韻詩一章附于卷末知我者無加焉  其一 -- 沈立">
    <meta name="description" content="英韶在前徒矜下里之曲風雅未喪豈繫擊轅之音不圖綴綺靡之亂抑將導敦厚之旨耳海棠雖盛於蜀人不甚貴因暇偶成五言百韻律詩一章四韻詩一章附于卷末知我者無加焉  其一 -- 沈立">
    <meta property="og:title" content="英韶在前徒矜下里之曲風雅未喪豈繫擊轅之音不圖綴綺靡之亂抑將導敦厚之旨耳海棠雖盛於蜀人不甚貴因暇偶成五言百韻律詩一章四韻詩一章附于卷末知我者無加焉  其一">
    <meta property="og:url" content="https://vwood.xyz/poetry/20d92aeb-fe3e-4054-9da7-000483ce6558.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            英韶在前徒矜下里之曲風雅未喪豈繫擊轅之音不圖綴綺靡之亂抑將導敦厚之旨耳海棠雖盛於蜀人不甚貴因暇偶成五言百韻律詩一章四韻詩一章附于卷末知我者無加焉  其一
        </h2>
        <div class="author"><a href="/author/09fbad2e-950b-4f27-8f39-2cea4529589b.html" title="沈立" target="_blank">
                沈立
            </a> (宋)
        </div>
        <div class="paragraphs">
            
                <div class="paragraph">
                    岷蜀地千里，海棠花獨妍。
                </div>
                
                <div class="paragraph">
                    萬株佳麗國，二月豔陽天。
                </div>
                
                <div class="paragraph">
                    叢萼勻如布，修蕤巧似編。
                </div>
                
                <div class="paragraph">
                    彤雲輕點綴，赤玉碎雕鎸。
                </div>
                
                <div class="paragraph">
                    瑟瑟光輸瑩，猩猩血借鮮。
                </div>
                
                <div class="paragraph">
                    淺深相向背，疏密遞勾牽。
                </div>
                
                <div class="paragraph">
                    輕蒨重重染，丹砂細細研。
                </div>
                
                <div class="paragraph">
                    蕊纖金粟拱，鬚嫩紫絲拳。
                </div>
                
                <div class="paragraph">
                    紅蠟隨英滴，明璣著顆穿。
                </div>
                
                <div class="paragraph">
                    初莖爭裊娜，翹幹共蹁躚。
                </div>
                
                <div class="paragraph">
                    絕代知無價，生香不減𥴈。
                </div>
                
                <div class="paragraph">
                    分靈應桂苑，鍾粹定星躔。
                </div>
                
                <div class="paragraph">
                    木帝經邦相，花王入室賢。
                </div>
                
                <div class="paragraph">
                    祥飚加翦拂，卿靄共陶甄。
                </div>
                
                <div class="paragraph">
                    真宰陰推轂，句芒與著鞭。
                </div>
                
                <div class="paragraph">
                    不須憂薄命，好爲惜流年。
                </div>
                
                <div class="paragraph">
                    贊翼施生柄，扶持煦嫗權。
                </div>
                
                <div class="paragraph">
                    主張韶令正，調燮淑威宣。
                </div>
                
                <div class="paragraph">
                    和氣高低洽，芳心次第還。
                </div>
                
                <div class="paragraph">
                    金釵人十二，珠履客三千。
                </div>
                
                <div class="paragraph">
                    雲雨迷巫峽，風波怨洛川。
                </div>
                
                <div class="paragraph">
                    娉婷宜住楚，妖冶合居燕。
                </div>
                
                <div class="paragraph">
                    繡被通宵展，華燈徹曙燃。
                </div>
                
                <div class="paragraph">
                    橫披前檻外，半出假山巔。
                </div>
                
                <div class="paragraph">
                    暗羨遊蜂採，偷輸蟻穴沿。
                </div>
                
                <div class="paragraph">
                    瘦嫌珊網織，柔怯女蘿纏。
                </div>
                
                <div class="paragraph">
                    蓄恨憑誰訊，無言只自憐。
                </div>
                
                <div class="paragraph">
                    文君酒壚伴，楊子草堂前。
                </div>
                
                <div class="paragraph">
                    品格生來別，風流到老全。
                </div>
                
                <div class="paragraph">
                    繁中生悵望，眾裏見喧闐。
                </div>
                
                <div class="paragraph">
                    暄暖精神出，晴明意態便。
                </div>
                
                <div class="paragraph">
                    關關鶯對語，兩兩燕高鶱。
                </div>
                
                <div class="paragraph">
                    天上宜封殖，人閒偶佇延。
                </div>
                
                <div class="paragraph">
                    共櫻圍別館，與杏擁斜阡。
                </div>
                
                <div class="paragraph">
                    清暖簾爭卷，黄昏幕尚褰。
                </div>
                
                <div class="paragraph">
                    低籠金轣𨌠，高映畫鞦韆。
                </div>
                
                <div class="paragraph">
                    忽認梁園妓，深疑閬苑仙。
                </div>
                
                <div class="paragraph">
                    匆匆來蕙圃，遠遠別芝田。
                </div>
                
                <div class="paragraph">
                    羞隱暝濛霧，輕如淡蕩煙。
                </div>
                
                <div class="paragraph">
                    乍逢開羽扇，初喜下雲軿。
                </div>
                
                <div class="paragraph">
                    髣髴回星靨，依稀带翠鈿。
                </div>
                
                <div class="paragraph">
                    五銖衣宛轉，七寶帳翩翾。
                </div>
                
                <div class="paragraph">
                    獨立挨霓節，成行列彩旃。
                </div>
                
                <div class="paragraph">
                    困宜欹虎枕，步好襯金蓮。
                </div>
                
                <div class="paragraph">
                    舞定休回袖，妝濃不傅鉛。
                </div>
                
                <div class="paragraph">
                    蓋張松鬰鬰，茵藉草芊芊。
                </div>
                
                <div class="paragraph">
                    馥郁蘭供夢，扶疏柳伴眠。
                </div>
                
                <div class="paragraph">
                    軀輕彌綽約，腰細更便嬛。
                </div>
                
                <div class="paragraph">
                    婭姹常顒若，幽柔自灑然。
                </div>
                
                <div class="paragraph">
                    侍兒羅白芷，婢子列芳荃。
                </div>
                
                <div class="paragraph">
                    口口濃檀注，腮腮薄粉填。
                </div>
                
                <div class="paragraph">
                    解圍施葉幄，買笑有榆錢。
                </div>
                
                <div class="paragraph">
                    旖旎環瑶席，婆娑匝玳筵。
                </div>
                
                <div class="paragraph">
                    嬌依屏曲曲，泣對露涓涓。
                </div>
                
                <div class="paragraph">
                    南陌輕埃蔽，東郊夕照連。
                </div>
                
                <div class="paragraph">
                    幾時休縹渺，從此識嬋娟。
                </div>
                
                <div class="paragraph">
                    是處遺簪珥，誰家不管絃。
                </div>
                
                <div class="paragraph">
                    妬姬貪恐失，戲稚惜何顛。
                </div>
                
                <div class="paragraph">
                    折閃搔頭褪，擎摐約腕揎。
                </div>
                
                <div class="paragraph">
                    戴遮鬟上鳳，裝壓鬢邊蟬。
                </div>
                
                <div class="paragraph">
                    汲引新懽聚，消磨宿忿蠲。
                </div>
                
                <div class="paragraph">
                    縱觀須倒載，命宴必加籩。
                </div>
                
                <div class="paragraph">
                    翻曲教歌媛，更詞送酒船。
                </div>
                
                <div class="paragraph">
                    鄉心須暫解，病眼當時痊。
                </div>
                
                <div class="paragraph">
                    迢遞來油壁，從容住錦韉。
                </div>
                
                <div class="paragraph">
                    雅宜交讓比，穠興棣華聯。
                </div>
                
                <div class="paragraph">
                    不憤參朱槿，寧甘混木緜。
                </div>
                
                <div class="paragraph">
                    酴醾潛失色，躑躅敢差肩。
                </div>
                
                <div class="paragraph">
                    素柰思投迹，夭桃恥備員。
                </div>
                
                <div class="paragraph">
                    梧桐愧金井，芍藥濫花磚。
                </div>
                
                <div class="paragraph">
                    併壓辛夷俗，潛排寶馬蔫。
                </div>
                
                <div class="paragraph">
                    天恩無久恃，人寵莫長專。
                </div>
                
                <div class="paragraph">
                    布影交三徑，敷榮遍一廛。
                </div>
                
                <div class="paragraph">
                    凝眸方曄曄，迴首旋翩翩。
                </div>
                
                <div class="paragraph">
                    可忍驚飚挫，胡煩急景煎。
                </div>
                
                <div class="paragraph">
                    珊瑚隨手碎，絳雪繞枝旋。
                </div>
                
                <div class="paragraph">
                    拂漢霞初散，當樓月自圓。
                </div>
                
                <div class="paragraph">
                    飄零隨蠛蠓，散亂逐漪漣。
                </div>
                
                <div class="paragraph">
                    灼灼龜城外，亭亭錦水邊。
                </div>
                
                <div class="paragraph">
                    抱愁應慘蹙，有淚即潺湲。
                </div>
                
                <div class="paragraph">
                    午影迷蝴蝶，朝寒怨杜鵑。
                </div>
                
                <div class="paragraph">
                    物情元倚伏，人意莫拘攣。
                </div>
                
                <div class="paragraph">
                    擢秀高羣木，稱珍極八埏。
                </div>
                
                <div class="paragraph">
                    未開獨脈脈，憂落固悁悁。
                </div>
                
                <div class="paragraph">
                    別著新文紀，重尋舊譜箋。
                </div>
                
                <div class="paragraph">
                    共知紅豔好，誰辨赤心堅。
                </div>
                
                <div class="paragraph">
                    實事陪朱李，根宜灌醴泉。
                </div>
                
                <div class="paragraph">
                    栽須憐竹柏，樹莫繞烏鳶。
                </div>
                
                <div class="paragraph">
                    恥託膏腴茂，當隨富貴遷。
                </div>
                
                <div class="paragraph">
                    爲多猶底滯，因遠尚迍邅。
                </div>
                
                <div class="paragraph">
                    客思易成亂，心期未省愆。
                </div>
                
                <div class="paragraph">
                    畫思摩詰筆，吟稱薛濤牋。
                </div>
                
                <div class="paragraph">
                    醉目休頻送，詩情豈易緣。
                </div>
                
                <div class="paragraph">
                    薛能誇麗句，鄭谷賞佳篇。
                </div>
                
                <div class="paragraph">
                    止感芳姿美，那憐託地偏。
                </div>
                
                <div class="paragraph">
                    山經猶罕記，方志未多傳。
                </div>
                
                <div class="paragraph">
                    巧詠憂才竭，冥搜得意滇。
                </div>
                
                <div class="paragraph">
                    遐陬寡真賞，僻境忍輕捐。
                </div>
                
                <div class="paragraph">
                    抽祕慚非據，探奇敢讓先。
                </div>
                
                <div class="paragraph">
                    援毫敘名卉，聊用放懷焉。
                </div>
                
        </div>
    </div>
</body>

</html>