<!DOCTYPE html>
<html>

<head>
    <title>
        戴式之垂訪村居
    </title>
    <meta name="keywords" content="戴式之垂訪村居 -- 周弼">
    <meta name="description" content="戴式之垂訪村居 -- 周弼">
    <meta property="og:title" content="戴式之垂訪村居">
    <meta property="og:url" content="https://vwood.xyz/poetry/be0ef6bb-e41f-4697-925a-70a0521f8945.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            戴式之垂訪村居
        </h2>
        <div class="author"><a href="/author/35094aa4-08f2-42f4-9a35-91a59c442b10.html" title="周弼" target="_blank">
                周弼
            </a> (宋)
        </div>
        <div class="paragraphs">
            
                <div class="paragraph">
                    故人手持一緘書，扁舟清晨造我廬。
                </div>
                
                <div class="paragraph">
                    爲問舟從何方來，欲應未應先長吁。
                </div>
                
                <div class="paragraph">
                    長安平旦朱門開，曳裾靸履喧春雷。
                </div>
                
                <div class="paragraph">
                    獨有詩人貨難售，朔雪寒風常滿袖。
                </div>
                
                <div class="paragraph">
                    孤館青燈不自聊，短帽鶉衣競相就。
                </div>
                
                <div class="paragraph">
                    獬豸峨冠豈無事，不觸姦邪觸詩士。
                </div>
                
                <div class="paragraph">
                    雖當聖世尚寬容，滔滔寧免言爲諱。
                </div>
                
                <div class="paragraph">
                    軒瑟齊竽本難遇，長編巨軸添憂慮。
                </div>
                
                <div class="paragraph">
                    松菊荒蕪歸計遲，欲向何門誦佳句。
                </div>
                
                <div class="paragraph">
                    君不見古者防川不禁口，里諺村謠無不有。
                </div>
                
                <div class="paragraph">
                    美刺箴規三百篇，刪取皆經聖人手。
                </div>
                
                <div class="paragraph">
                    漢魏著述充層雲，采擷花草香紛紛。
                </div>
                
                <div class="paragraph">
                    其間國政最親切，世許少陵能愛君。
                </div>
                
                <div class="paragraph">
                    交衢謗木求胥誨，盛若勛華猶不改。
                </div>
                
                <div class="paragraph">
                    風雅遺音儻尚存，篇篇遒鐸皆應採。
                </div>
                
                <div class="paragraph">
                    小人幾度邪侵正，何嘗斷隔無歌詠。
                </div>
                
                <div class="paragraph">
                    風雨蕭蕭雞自鳴，誰顧寒莎響蛙黽。
                </div>
                
                <div class="paragraph">
                    但恐君詩未工耳，工則奚愁强疵毀。
                </div>
                
                <div class="paragraph">
                    益藉譏評達九重，送起聲名赤霄裏。
                </div>
                
                <div class="paragraph">
                    况於時事無交涉，仿郊寒山題木葉。
                </div>
                
                <div class="paragraph">
                    千齡得失寸心知，笑爾隨群走干謁。
                </div>
                
                <div class="paragraph">
                    請君頭上巾，爲君抖却岐路塵。
                </div>
                
                <div class="paragraph">
                    解君身上衣，爲君拂去京洛緇，三濯三洗清泠池。
                </div>
                
                <div class="paragraph">
                    一日失機械，二日忘是非，三日天籟呼吸吹。
                </div>
                
                <div class="paragraph">
                    勇將漫刺付流水，開口盡作歡喜辭。
                </div>
                
                <div class="paragraph">
                    天台石橋春已知，別有野鶴相追隨，苟欲避世不可遲。
                </div>
                
                <div class="paragraph">
                    請君歸，君勿疑。
                </div>
                
        </div>
    </div>
</body>

</html>