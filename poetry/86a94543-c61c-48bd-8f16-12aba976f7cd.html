<!DOCTYPE html>
<html>

<head>
    <title>
        贈送盧總赴調
    </title>
    <meta name="keywords" content="贈送盧總赴調 -- 沈遼">
    <meta name="description" content="贈送盧總赴調 -- 沈遼">
    <meta property="og:title" content="贈送盧總赴調">
    <meta property="og:url" content="https://vwood.xyz/poetry/86a94543-c61c-48bd-8f16-12aba976f7cd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈送盧總赴調
        </h2>
        <div class="author"><a href="/author/b0a0f12b-d259-426a-8f33-be9e36d1bb98.html" title="沈遼" target="_blank">
                沈遼
            </a> (宋)
        </div>
        <div class="paragraphs">
            
                <div class="paragraph">
                    山東盧翁舊儒者，少年久客都城下。
                </div>
                
                <div class="paragraph">
                    先朝數因春官薦，投袂攀鞍學弓馬。
                </div>
                
                <div class="paragraph">
                    大黄六鈞猿臂挽，武庫官箭長分靶。
                </div>
                
                <div class="paragraph">
                    横門較藝在第一，武士賈勇來相迓。
                </div>
                
                <div class="paragraph">
                    天子臨觀虎豹羣，弓滿不苦何由化。
                </div>
                
                <div class="paragraph">
                    固知窮達不在我，乞得參軍何足吒。
                </div>
                
                <div class="paragraph">
                    晚除一尉來荆域，白髪婆娑誰復識。
                </div>
                
                <div class="paragraph">
                    部中夷落寄戎政，上下六年無盜賊。
                </div>
                
                <div class="paragraph">
                    使者垂庥太守惜，地薄器寒無勢力。
                </div>
                
                <div class="paragraph">
                    平生介直恥自媒，一紙薦書終不得。
                </div>
                
                <div class="paragraph">
                    中間安南大將出，嘗願奮身借一戟。
                </div>
                
                <div class="paragraph">
                    翻蒙羽檄督軍糧，靈渠首運三千石。
                </div>
                
                <div class="paragraph">
                    小官繇使當自効，解衣操舟上灘磧。
                </div>
                
                <div class="paragraph">
                    同行嘲笑何自苦，殊勝陶公閑運甓。
                </div>
                
                <div class="paragraph">
                    功勞涓埃何足道，甫得臨湘升斗食。
                </div>
                
                <div class="paragraph">
                    髙堂老母終天年，屏居古寺甘窮寂。
                </div>
                
                <div class="paragraph">
                    從來畏慎不干人，糲食布衣殘喘息。
                </div>
                
                <div class="paragraph">
                    春秋祀事亦粗給，妻子不爲饑寒逼。
                </div>
                
                <div class="paragraph">
                    三年終喪壯心在，矍鑠安能忌吏役。
                </div>
                
                <div class="paragraph">
                    古劍不折終不埋，老馬豈甘長伏櫪。
                </div>
                
                <div class="paragraph">
                    却持手板謁公府，斗擻青衫塵土迹。
                </div>
                
                <div class="paragraph">
                    我知盧公意可憐，世人□家輕相測。
                </div>
                
                <div class="paragraph">
                    何如市井輕薄兒，朝來指白暮爲黑。
                </div>
                
        </div>
    </div>
</body>

</html>