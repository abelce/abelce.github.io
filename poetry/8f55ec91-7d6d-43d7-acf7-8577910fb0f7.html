<!DOCTYPE html>
<html>

<head>
    <title>
        寄武岡使君表兄
    </title>
    <meta name="keywords" content="寄武岡使君表兄 -- 袁燮">
    <meta name="description" content="寄武岡使君表兄 -- 袁燮">
    <meta property="og:title" content="寄武岡使君表兄">
    <meta property="og:url" content="https://vwood.xyz/poetry/8f55ec91-7d6d-43d7-acf7-8577910fb0f7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄武岡使君表兄
        </h2>
        <div class="author"><a href="/author/2411a2f6-2f89-433f-baa5-fc6ec222772b.html" title="袁燮" target="_blank">
                袁燮
            </a> (宋)
        </div>
        <div class="paragraphs">
            
                <div class="paragraph">
                    符竹剖千里，休戚繫一方。
                </div>
                
                <div class="paragraph">
                    田里息愁嘆，民安由吏良。
                </div>
                
                <div class="paragraph">
                    方今重茲選，俾近天子光。
                </div>
                
                <div class="paragraph">
                    臨遣重丁寧，考察何精詳。
                </div>
                
                <div class="paragraph">
                    吾兄富才業，敏銳鋒莫當。
                </div>
                
                <div class="paragraph">
                    論事切時務，玉音屢褒揚。
                </div>
                
                <div class="paragraph">
                    都梁雖遠郡，于今爲邊防。
                </div>
                
                <div class="paragraph">
                    帝曰惟汝諧，專城頼紀綱。
                </div>
                
                <div class="paragraph">
                    吾兄勤布宣，德意達窮鄉。
                </div>
                
                <div class="paragraph">
                    朝夕念此民，啟處幾不遑。
                </div>
                
                <div class="paragraph">
                    世方急催科，下令嚴秋霜。
                </div>
                
                <div class="paragraph">
                    罷癃因鞭笞，男女失耕桑。
                </div>
                
                <div class="paragraph">
                    財貨豈不足，衆弊實蠹傷。
                </div>
                
                <div class="paragraph">
                    但能澄其源，府庫有餘藏。
                </div>
                
                <div class="paragraph">
                    無告深可憫，盻盻將流亡。
                </div>
                
                <div class="paragraph">
                    根本不護惜，忍以斤斧戕。
                </div>
                
                <div class="paragraph">
                    吾兄獨反是，屬邑頼小康。
                </div>
                
                <div class="paragraph">
                    願言堅此志，益使仁風翔。
                </div>
                
                <div class="paragraph">
                    此邦介荆蠻，其俗氣稟剛。
                </div>
                
                <div class="paragraph">
                    宜以寬治之，馴擾狡與强。
                </div>
                
                <div class="paragraph">
                    用法人固畏，中心要易忘。
                </div>
                
                <div class="paragraph">
                    十步有茂草，多士詠思皇。
                </div>
                
                <div class="paragraph">
                    況有賢師儒，德行侔珪璋。
                </div>
                
                <div class="paragraph">
                    薰陶亦既久，濟濟觀趨蹌。
                </div>
                
                <div class="paragraph">
                    儒風果大振，鄒魯相頡頏。
                </div>
                
                <div class="paragraph">
                    爲政有先務，本固末乃昌。
                </div>
                
                <div class="paragraph">
                    規模欲傳後，計慮宜深長。
                </div>
                
                <div class="paragraph">
                    天下久無事，武備弛不張。
                </div>
                
                <div class="paragraph">
                    干戈朽且鈍，卒伍驕而狂。
                </div>
                
                <div class="paragraph">
                    教習不可緩，常若赴敵場。
                </div>
                
                <div class="paragraph">
                    軍陣日修明，姦宄敢陸梁。
                </div>
                
                <div class="paragraph">
                    塞下憂空虛，積粟乃金湯。
                </div>
                
                <div class="paragraph">
                    郡事無不宜，休譽寖以彰。
                </div>
                
                <div class="paragraph">
                    吾君不忘遠，大明燭無疆。
                </div>
                
                <div class="paragraph">
                    承宣有如此，促召歸周行。
                </div>
                
                <div class="paragraph">
                    嗟予寡所合，幽居空激昂。
                </div>
                
                <div class="paragraph">
                    每懷濟川志，自愧非艅艎。
                </div>
                
                <div class="paragraph">
                    吾兄捨我去，矯首遥相望。
                </div>
                
                <div class="paragraph">
                    我懷不能已，作詩述肺腸。
                </div>
                
                <div class="paragraph">
                    微塵裨高山，可笑不自量。
                </div>
                
                <div class="paragraph">
                    相期配古人，豈徒出尋常。
                </div>
                
                <div class="paragraph">
                    努力進此道，千古垂芬芳。
                </div>
                
                <div class="paragraph">
                    罔俾循吏傳，專美龔與黄。
                </div>
                
        </div>
    </div>
</body>

</html>