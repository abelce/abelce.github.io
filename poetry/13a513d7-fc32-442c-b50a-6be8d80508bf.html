<!DOCTYPE html>
<html>

<head>
    <title>
        寄弟衮
    </title>
    <meta name="keywords" content="寄弟衮 -- 陳襄">
    <meta name="description" content="寄弟衮 -- 陳襄">
    <meta property="og:title" content="寄弟衮">
    <meta property="og:url" content="https://vwood.xyz/poetry/13a513d7-fc32-442c-b50a-6be8d80508bf.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄弟衮
        </h2>
        <div class="author"><a href="/author/f334ab4c-98e0-4f3b-bfdd-daac2d509a81.html" title="陳襄" target="_blank">
                陳襄
            </a> (宋)
        </div>
        <div class="paragraphs">
            
                <div class="paragraph">
                    作詩寄弟衮，寫我心之幽。
                </div>
                
                <div class="paragraph">
                    比聞堂上安，讀書可優游。
                </div>
                
                <div class="paragraph">
                    昨者得兄書，言汝看蔡侯。
                </div>
                
                <div class="paragraph">
                    蔡侯實君子，小善固所收。
                </div>
                
                <div class="paragraph">
                    知汝言可否，果聞書相酬。
                </div>
                
                <div class="paragraph">
                    蔡侯讀吾策，言語何贅疣。
                </div>
                
                <div class="paragraph">
                    吾言至草略，聞說畏可羞。
                </div>
                
                <div class="paragraph">
                    昨又得汝書，嗟汝誠拙謀。
                </div>
                
                <div class="paragraph">
                    自言已可進，曾知易春秋。
                </div>
                
                <div class="paragraph">
                    人不患無位，患己德不修。
                </div>
                
                <div class="paragraph">
                    古人亦有言，富貴焉可求。
                </div>
                
                <div class="paragraph">
                    吾初將移任，將白高與劉。
                </div>
                
                <div class="paragraph">
                    恐人不我知，自後遽止休。
                </div>
                
                <div class="paragraph">
                    前時陸通判，令我速置郵。
                </div>
                
                <div class="paragraph">
                    吾誠欲求之，豈自無舌喉。
                </div>
                
                <div class="paragraph">
                    奈何不爲耳，死且垂直鈎。
                </div>
                
                <div class="paragraph">
                    自吾到山冶，于物無侵牟。
                </div>
                
                <div class="paragraph">
                    小民得辛苦，稍稍知饒優。
                </div>
                
                <div class="paragraph">
                    官家足厚利，私亦不怨尤。
                </div>
                
                <div class="paragraph">
                    福哥賣銀礦，軍人却首偷。
                </div>
                
                <div class="paragraph">
                    案成被官杖，鞭箠見血流。
                </div>
                
                <div class="paragraph">
                    私恩重血肉，官法難庇庥。
                </div>
                
                <div class="paragraph">
                    此奴實癡戇，教誨不轉頭。
                </div>
                
                <div class="paragraph">
                    吾心不樂此，疾病苦未瘳。
                </div>
                
                <div class="paragraph">
                    淹忽兩月餘，讀易未一周。
                </div>
                
                <div class="paragraph">
                    夜思夢還家，朝食不滿甌。
                </div>
                
                <div class="paragraph">
                    爲吾告兄長，選試在今秋。
                </div>
                
                <div class="paragraph">
                    汝姑事恬尚，不忘在軻丘。
                </div>
                
                <div class="paragraph">
                    壽姊可出嫁，言容常婉柔。
                </div>
                
                <div class="paragraph">
                    教招寧螺妹，摻摻縫衣裘。
                </div>
                
                <div class="paragraph">
                    無令澤孫散，照管六與留。
                </div>
                
                <div class="paragraph">
                    吾歸見汝時，一一訴所憂。
                </div>
                
        </div>
    </div>
</body>

</html>