<!DOCTYPE html>
<html>

<head>
    <title>
        刁馬河上書事呈提舉張聖用
    </title>
    <meta name="keywords" content="刁馬河上書事呈提舉張聖用 -- 葛勝仲">
    <meta name="description" content="刁馬河上書事呈提舉張聖用 -- 葛勝仲">
    <meta property="og:title" content="刁馬河上書事呈提舉張聖用">
    <meta property="og:url" content="https://vwood.xyz/poetry/6ce63a58-4e2b-41c9-a1b3-f2bd1e9dc6f1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            刁馬河上書事呈提舉張聖用
        </h2>
        <div class="author"><a href="/author/3d8af2ba-800a-4e34-bf64-0e399d156084.html" title="葛勝仲" target="_blank">
                葛勝仲
            </a> (宋)
        </div>
        <div class="paragraphs">
            
                <div class="paragraph">
                    稻人掌稼存周書，蕩以溝洫蓄以瀦。
                </div>
                
                <div class="paragraph">
                    爲田一夫顧尚爾，有大於此其亡諸。
                </div>
                
                <div class="paragraph">
                    所以當時多善歲，黍稌高下無萊汙。
                </div>
                
                <div class="paragraph">
                    史公引漳變舄鹵，鄭國注洛通廞淤。
                </div>
                
                <div class="paragraph">
                    寂寞井地已不復，二子興利猶居居。
                </div>
                
                <div class="paragraph">
                    常平新書出聖考，歲積羡入爲留儲。
                </div>
                
                <div class="paragraph">
                    毫釐不以給公上，補助力役寬農夫。
                </div>
                
                <div class="paragraph">
                    意謂舍此欲富國，不幾緣木求淵魚。
                </div>
                
                <div class="paragraph">
                    猗歟吾皇始即阼，駿惠成憲追前摹。
                </div>
                
                <div class="paragraph">
                    民田利病特經意，詔俾海縣交修予。
                </div>
                
                <div class="paragraph">
                    芻言輿議滿青匭，論及刁馬尤勤渠。
                </div>
                
                <div class="paragraph">
                    一勞暫費不足憚，要使長利相乘除。
                </div>
                
                <div class="paragraph">
                    水衡銜命出護役，使節適野同伻圖。
                </div>
                
                <div class="paragraph">
                    勸勤警惰詔賞罰，尺一徑下隨都俞。
                </div>
                
                <div class="paragraph">
                    擇材分幹自不乏，猶如采芑從菑畬。
                </div>
                
                <div class="paragraph">
                    薨薨畚插事疏鑿，坎坎鉦鼓催勤劬。
                </div>
                
                <div class="paragraph">
                    伍符尺籍用兵法，保受圑結從州閭。
                </div>
                
                <div class="paragraph">
                    施功塹中毎絕蚓，得肉道上時銜烏。
                </div>
                
                <div class="paragraph">
                    河流廣深事股引，清波漲綠涵靈胥。
                </div>
                
                <div class="paragraph">
                    勸農使者舊京兆，眉嫵曾畫閨房姝。
                </div>
                
                <div class="paragraph">
                    魯邦都尉古循吏，謀視韓許直庸奴。
                </div>
                
                <div class="paragraph">
                    經營土功費心畫，埤益王事成仙臞。
                </div>
                
                <div class="paragraph">
                    清明不歸對花柳，獨冐埃壒馳軺車。
                </div>
                
                <div class="paragraph">
                    香名巍巍鏤翠琰，績用藹藹飛皇都。
                </div>
                
                <div class="paragraph">
                    横流不復灌旁郡，萬室按堵安田廬。
                </div>
                
                <div class="paragraph">
                    陪京沃壤袤千里，旱乾水溢從今無。
                </div>
                
                <div class="paragraph">
                    誰言釃渠百世利，政在起役三旬餘。
                </div>
                
                <div class="paragraph">
                    荒功經始自勿亟，煩爾訖事歌驪駒。
                </div>
                
                <div class="paragraph">
                    役夫雲翔指千萬，北返曹濮南青徐。
                </div>
                
                <div class="paragraph">
                    願修厲禁比川澤，張官督察稱衡虞。
                </div>
                
        </div>
    </div>
</body>

</html>