<!DOCTYPE html>
<html>

<head>
    <title>
        地動聯句
    </title>
    <meta name="keywords" content="地動聯句 -- 蘇舜元">
    <meta name="description" content="地動聯句 -- 蘇舜元">
    <meta property="og:title" content="地動聯句">
    <meta property="og:url" content="https://vwood.xyz/poetry/8e3b4227-42ff-4fcd-a6ce-61108805c4db.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            地動聯句
        </h2>
        <div class="author"><a href="/author/2bdcda0b-a0f9-4012-b3c8-428e694a8ee2.html" title="蘇舜元" target="_blank">
                蘇舜元
            </a> (宋)
        </div>
        <div class="paragraphs">
            
                <div class="paragraph">
                    大荒孟冬月，末旬高舂時。
                </div>
                
                <div class="paragraph">
                    日腹昏盲倀，風口鳴嗚咿。
                </div>
                
                <div class="paragraph">
                    萬靈困陰戚，百植嗟陽衰。
                </div>
                
                <div class="paragraph">
                    濃寒有勝氣，天凍無敗期。
                </div>
                
                <div class="paragraph">
                    六指忽摇拽，羣蹠初奔馳。
                </div>
                
                <div class="paragraph">
                    丸銅落蟾吻，始異張渾儀。
                </div>
                
                <div class="paragraph">
                    列宿犯天紀，預念漢志辭。
                </div>
                
                <div class="paragraph">
                    民甍函鼓舞，禁堞强崩離。
                </div>
                
                <div class="paragraph">
                    坐駭市聲死，立怖人足踦。
                </div>
                
                <div class="paragraph">
                    坦途重車僨，急傳壯馬敧。
                </div>
                
                <div class="paragraph">
                    陵阜動撫手，礫塊當揚箕。
                </div>
                
                <div class="paragraph">
                    停污有亂浪，僵木無靜枝。
                </div>
                
                <div class="paragraph">
                    衆喙不暇息，沓嶂驚欲飛。
                </div>
                
                <div class="paragraph">
                    踴塔撼鐸碎，安流蕩舟疲。
                </div>
                
                <div class="paragraph">
                    倒壺喪午漏，顛巢駭眠鴟。
                </div>
                
                <div class="paragraph">
                    居人眩眸子，行客勞髑兒。
                </div>
                
                <div class="paragraph">
                    南北頓儵忽，西東播戎夷。
                </div>
                
                <div class="paragraph">
                    四鎮一毛重，百川寸涔微。
                </div>
                
                <div class="paragraph">
                    斗藪不知大，軒幹主者誰。
                </div>
                
                <div class="paragraph">
                    共工豈復怒，富嫗安得爲。
                </div>
                
                <div class="paragraph">
                    寧無折軸患，頓易崩山悲。
                </div>
                
                <div class="paragraph">
                    衆蟄不安土，羣毛難麗皮。
                </div>
                
                <div class="paragraph">
                    驚者去靡所，仆或如見擠。
                </div>
                
                <div class="paragraph">
                    轟雷下檐瓦，决玉傾倉粢。
                </div>
                
                <div class="paragraph">
                    雙顛太室吻，四躍宸庭螭。
                </div>
                
                <div class="paragraph">
                    萬宇變旋室，百城如轉機。
                </div>
                
                <div class="paragraph">
                    念此大災患，必由政瑕疵。
                </div>
                
                <div class="paragraph">
                    勝社勇厥氣，孤陽病其威。
                </div>
                
                <div class="paragraph">
                    傳是下乘上，亦曰尊屈卑。
                </div>
                
                <div class="paragraph">
                    夫惟至靜者，猶不可保之。
                </div>
                
                <div class="paragraph">
                    況乃易動物，何以能自持。
                </div>
                
                <div class="paragraph">
                    高者恐顛墜，下者當鎮綏。
                </div>
                
                <div class="paragraph">
                    天戒豈得慢，肉食宜自思。
                </div>
                
                <div class="paragraph">
                    變省孽可息，損降禍可違。
                </div>
                
                <div class="paragraph">
                    願進小臣語，兼爲丹扆規。
                </div>
                
                <div class="paragraph">
                    偉哉聰明主，勿遺地動詩。
                </div>
                
        </div>
    </div>
</body>

</html>