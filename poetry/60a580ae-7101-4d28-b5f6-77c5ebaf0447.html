<!DOCTYPE html>
<html>

<head>
    <title>
        東海有大松土人相傳三代時物其狀偉異詩不能盡因讀徐仲車五花柳枝之作作此詩以激之
    </title>
    <meta name="keywords" content="東海有大松土人相傳三代時物其狀偉異詩不能盡因讀徐仲車五花柳枝之作作此詩以激之 -- 張耒">
    <meta name="description" content="東海有大松土人相傳三代時物其狀偉異詩不能盡因讀徐仲車五花柳枝之作作此詩以激之 -- 張耒">
    <meta property="og:title" content="東海有大松土人相傳三代時物其狀偉異詩不能盡因讀徐仲車五花柳枝之作作此詩以激之">
    <meta property="og:url" content="https://vwood.xyz/poetry/60a580ae-7101-4d28-b5f6-77c5ebaf0447.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            東海有大松土人相傳三代時物其狀偉異詩不能盡因讀徐仲車五花柳枝之作作此詩以激之
        </h2>
        <div class="author"><a href="/author/88f9829b-8158-4bdb-aa32-b358b81ebaa1.html" title="張耒" target="_blank">
                張耒
            </a> (宋)
        </div>
        <div class="paragraphs">
            
                <div class="paragraph">
                    詩翁愛花復愛柳，長歌高吟半酣酒。
                </div>
                
                <div class="paragraph">
                    自言二物天下奇，愛之不厭形於詩。
                </div>
                
                <div class="paragraph">
                    嗟予所愛翁未見，我昔東遊窮海甸。
                </div>
                
                <div class="paragraph">
                    波濤四絕大島中，上有太古不死之長松。
                </div>
                
                <div class="paragraph">
                    千人袢延坐其下，仰見翠葉迷蒼穹。
                </div>
                
                <div class="paragraph">
                    巨鰲竭力負不起，鵬栖僅借卑枝容。
                </div>
                
                <div class="paragraph">
                    人言海若此其圉，鱗甲百萬屯蛟龍。
                </div>
                
                <div class="paragraph">
                    又云海怪久不死，守護山麓蟠其躬。
                </div>
                
                <div class="paragraph">
                    天空海闊風力壯，敲戛簸蕩聲無窮。
                </div>
                
                <div class="paragraph">
                    軒轅張樂奏未已，筍𥲤百萬喧笙鏞。
                </div>
                
                <div class="paragraph">
                    鬼神不欲人屢見，護以萬疊青山峰。
                </div>
                
                <div class="paragraph">
                    愛之未免困寂寞，坐見雨露霑蒿蓬。
                </div>
                
                <div class="paragraph">
                    東皋吟翁天下才，海岳秀氣天所鍾。
                </div>
                
                <div class="paragraph">
                    豈惟文章繼騷雅，胸中術業窺夔龍。
                </div>
                
                <div class="paragraph">
                    如何坎軻滯茅屋，失所因與茲松同。
                </div>
                
                <div class="paragraph">
                    詩翁勿愛花與柳，軟弱但解爭纖穠。
                </div>
                
                <div class="paragraph">
                    春英零落化爲土，夏葉狼藉工巢蟲。
                </div>
                
                <div class="paragraph">
                    嬌兒姹婦最入眼，丈夫所志當英雄。
                </div>
                
                <div class="paragraph">
                    何當與君涉海去，結茅松下甘長終。
                </div>
                
        </div>
    </div>
</body>

</html>