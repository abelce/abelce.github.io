<!DOCTYPE html>
<html>

<head>
    <title>
        後元祐行上辨章喬益公
    </title>
    <meta name="keywords" content="後元祐行上辨章喬益公 -- 岳珂">
    <meta name="description" content="後元祐行上辨章喬益公 -- 岳珂">
    <meta property="og:title" content="後元祐行上辨章喬益公">
    <meta property="og:url" content="https://vwood.xyz/poetry/67f69d71-c00f-4331-8467-cb1c560c588a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            後元祐行上辨章喬益公
        </h2>
        <div class="author"><a href="/author/a53019ba-43d9-4957-8663-002134d2b937.html" title="岳珂" target="_blank">
                岳珂
            </a> (宋)
        </div>
        <div class="paragraphs">
            
                <div class="paragraph">
                    正月二日天氣清，六符兩兩三階平。
                </div>
                
                <div class="paragraph">
                    閤門催班報麻案，珂馬玎玲萬人看。
                </div>
                
                <div class="paragraph">
                    押麻參政拆璽封，宣詞舍人來殿東。
                </div>
                
                <div class="paragraph">
                    鞠躬一聲百寮聽，軍國平章喬益公。
                </div>
                
                <div class="paragraph">
                    天心果與人心同，大哉聖斷天與通。
                </div>
                
                <div class="paragraph">
                    本朝太平說元祐，五嶽三光渾未剖。
                </div>
                
                <div class="paragraph">
                    當年一日三制頒，呂范堂堂分左右。
                </div>
                
                <div class="paragraph">
                    虔中大老更魁傑，申國勳名比韓富。
                </div>
                
                <div class="paragraph">
                    民生是時非漢唐，親見至治躋羲皇。
                </div>
                
                <div class="paragraph">
                    一塵不起四夷服，軌順星躔蕃五穀。
                </div>
                
                <div class="paragraph">
                    士皆有造百姓寧，官僚徹底清似冰。
                </div>
                
                <div class="paragraph">
                    桁楊畢空戈革偃，天街鏡浄無攙槍。
                </div>
                
                <div class="paragraph">
                    彼何人斯階啟厲，九縣回飆八紘沸。
                </div>
                
                <div class="paragraph">
                    高皇疋馬開東南，王業中興今五世。
                </div>
                
                <div class="paragraph">
                    窮荒靺鞨何自來，中原萬里吹黄埃。
                </div>
                
                <div class="paragraph">
                    數殫剝復回否泰，胚腪元氣鍾奇才。
                </div>
                
                <div class="paragraph">
                    耆明壽雋軼千古，呂望鷹揚稱尚父。
                </div>
                
                <div class="paragraph">
                    便教旦奭居東西，穆穆迓衡今再覩。
                </div>
                
                <div class="paragraph">
                    官家即日開天章，貂冠玉佩游巖廊。
                </div>
                
                <div class="paragraph">
                    一都一俞一吁咈，四海春風已披拂。
                </div>
                
                <div class="paragraph">
                    聖賢自昔難相逢，巨魚縱壑鴻遇風。
                </div>
                
                <div class="paragraph">
                    輿人歡呼爭誦說，元祐嘉熙莫分別。
                </div>
                
                <div class="paragraph">
                    君不見徂徠處士歌一夔，濃墨大字慶曆詩。
                </div>
                
                <div class="paragraph">
                    生民至今受其賜，千載萬載生光輝。
                </div>
                
                <div class="paragraph">
                    陋儒筆研久不治，安得椽筆摹英辭。
                </div>
                
                <div class="paragraph">
                    兩朝慶祐俱盛時，衆賢一念猶西陲。
                </div>
                
                <div class="paragraph">
                    天心願化光明燭，先望分輝照荆蜀。
                </div>
                
        </div>
    </div>
</body>

</html>