<!DOCTYPE html>
<html>

<head>
    <title>
        送□景文長興丞
    </title>
    <meta name="keywords" content="送□景文長興丞 -- 方回">
    <meta name="description" content="送□景文長興丞 -- 方回">
    <meta property="og:title" content="送□景文長興丞">
    <meta property="og:url" content="https://vwood.xyz/poetry/95d568ef-5570-4142-a8b4-4d6ccfa70831.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送□景文長興丞
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    太湖之岸環□縣，君所佐縣爲最雄。
                </div>
                
                <div class="paragraph">
                    其民無不挾利刃，往往殺人白晝中。
                </div>
                
                <div class="paragraph">
                    荻浦鹽丁更獰惡，輕舠出沒洪濤風。
                </div>
                
                <div class="paragraph">
                    邇來清霜凍天地，一掃蚊虻銷昏雺。
                </div>
                
                <div class="paragraph">
                    承平難治亂後易，況今官制權任同。
                </div>
                
                <div class="paragraph">
                    監尹丞簿設四職，圜坐决事皆宰公。
                </div>
                
                <div class="paragraph">
                    三可一否或二否，掀案擲硯紛相攻。
                </div>
                
                <div class="paragraph">
                    北人欺南恃氣力，但亦頗畏明與聰。
                </div>
                
                <div class="paragraph">
                    君才如此彼定服，豈敢專輒關節通。
                </div>
                
                <div class="paragraph">
                    弊根安在在俸薄，所至貪吏如蝗螽。
                </div>
                
                <div class="paragraph">
                    上征下取至民極，何異大蟲食小蟲。
                </div>
                
                <div class="paragraph">
                    百姓把盞長官受，餼牲器幣廄宇充。
                </div>
                
                <div class="paragraph">
                    自古書傳未之見，具人眉目心貙熊。
                </div>
                
                <div class="paragraph">
                    甚至唯恐盜不作，誣謂叛逆興兵戎。
                </div>
                
                <div class="paragraph">
                    村落讎殺小鬬鬩，一室作過千室空。
                </div>
                
                <div class="paragraph">
                    君昔茌平鳶肩翁，斗酒濯足游新豐。
                </div>
                
                <div class="paragraph">
                    略與常何草封事，便應入侍丹墀楓。
                </div>
                
                <div class="paragraph">
                    昌黎調笑崔藍田，哦二松間何匆匆。
                </div>
                
                <div class="paragraph">
                    敕君就此豈不屈，徑欲一往甦疲癃。
                </div>
                
                <div class="paragraph">
                    僚友二三戶七萬，照以胸次百鍊銅。
                </div>
                
                <div class="paragraph">
                    升堂熙怡一署字，鼓舞父老歌兒童。
                </div>
                
                <div class="paragraph">
                    書畫船過水晶宮，楊柳正綠花正紅，且爲老夫寄詩筒。
                </div>
                
        </div>
    </div>
</body>

</html>