<!DOCTYPE html>
<html>

<head>
    <title>
        責庲
    </title>
    <meta name="keywords" content="責庲 -- 劉學箕">
    <meta name="description" content="責庲 -- 劉學箕">
    <meta property="og:title" content="責庲">
    <meta property="og:url" content="https://vwood.xyz/poetry/48729d24-ad15-446f-9af9-b7c8fb033319.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            責庲
        </h2>
        <div class="author"><a href="/author/d85542a9-b407-4118-910a-d20e4a4d88af.html" title="劉學箕" target="_blank">
                劉學箕
            </a> (宋)
        </div>
        <div class="paragraphs">
            
                <div class="paragraph">
                    我生不辰八歲孤，伯父薨逝叔父無。
                </div>
                
                <div class="paragraph">
                    長纔十五立志苦，不敢怠惰知讀書。
                </div>
                
                <div class="paragraph">
                    汝生父子不識面，母慈育字如捧珠。
                </div>
                
                <div class="paragraph">
                    那知汝更命苦極，八齡甫及母亦殂。
                </div>
                
                <div class="paragraph">
                    幸有阿叔相持扶，叔亦痛念同氣餘。
                </div>
                
                <div class="paragraph">
                    辛勤鞠養力盡瘁，五載爲汝六請師。
                </div>
                
                <div class="paragraph">
                    固知門戶要人興，切切訓誨口欲枯。
                </div>
                
                <div class="paragraph">
                    有言弗聽日益懶，乖劣氣習移下愚。
                </div>
                
                <div class="paragraph">
                    朅來值我有行役，恐汝質變爲小夫。
                </div>
                
                <div class="paragraph">
                    携俱不憚數千里，跳走健勝猿與狙。
                </div>
                
                <div class="paragraph">
                    水行爲汝愛江湖，出陸每愁山險紆。
                </div>
                
                <div class="paragraph">
                    川途憂愁念慮苦，摩拊豈啻親子如。
                </div>
                
                <div class="paragraph">
                    傍舟終日撈蝦魚，坐輿人夫肩□□。
                </div>
                
                <div class="paragraph">
                    □呶徒自費牙頰，事不獲己施鞭蒲。
                </div>
                
                <div class="paragraph">
                    潛窺諦視不少改，謔浪笑傲仍前初。
                </div>
                
                <div class="paragraph">
                    聖經有味懶不讀，對字粗曉平側呼。
                </div>
                
                <div class="paragraph">
                    吾家七世身業儒，忠孝學術誇鄉閭。
                </div>
                
                <div class="paragraph">
                    汝當更明所自出，挺挺當代文公朱。
                </div>
                
                <div class="paragraph">
                    不悛祇爲先德羞，失教何異犬馬豬。
                </div>
                
                <div class="paragraph">
                    稍長面目益可憎，儕輩戲弄人見疎。
                </div>
                
                <div class="paragraph">
                    我今極口復汝說，速宜悔念毋忽諸。
                </div>
                
                <div class="paragraph">
                    嬉遊儻更不檢束，命也奈何吾已夫。
                </div>
                
        </div>
    </div>
</body>

</html>