<!DOCTYPE html>
<html>

<head>
    <title>
        臨江閤皂李仲章以省軒求詩
    </title>
    <meta name="keywords" content="臨江閤皂李仲章以省軒求詩 -- 包恢">
    <meta name="description" content="臨江閤皂李仲章以省軒求詩 -- 包恢">
    <meta property="og:title" content="臨江閤皂李仲章以省軒求詩">
    <meta property="og:url" content="https://vwood.xyz/poetry/9fa6c125-ad22-4261-81c8-edf39252ea6f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            臨江閤皂李仲章以省軒求詩
        </h2>
        <div class="author"><a href="/author/55e19517-890a-4548-b2d4-6d5dab2be796.html" title="包恢" target="_blank">
                包恢
            </a> (宋)
        </div>
        <div class="paragraphs">
            
                <div class="paragraph">
                    心之精明，不遠伊邇。
                </div>
                
                <div class="paragraph">
                    胸中若正，瞭焉眸子。
                </div>
                
                <div class="paragraph">
                    舉目有證，莫切於視。
                </div>
                
                <div class="paragraph">
                    孰名曰省，少目取義。
                </div>
                
                <div class="paragraph">
                    目當少時，湛湛精睟。
                </div>
                
                <div class="paragraph">
                    其光神全，其見專致。
                </div>
                
                <div class="paragraph">
                    老目爲耆，則與少異。
                </div>
                
                <div class="paragraph">
                    非徒以目，而分老稚。
                </div>
                
                <div class="paragraph">
                    惟目如少，有可取譬。
                </div>
                
                <div class="paragraph">
                    實省在心，省當如是。
                </div>
                
                <div class="paragraph">
                    如開雙明，洞見萬類。
                </div>
                
                <div class="paragraph">
                    心難常存，省不可替。
                </div>
                
                <div class="paragraph">
                    心難常覺，省不可離。
                </div>
                
                <div class="paragraph">
                    心本善者，孰非純懿。
                </div>
                
                <div class="paragraph">
                    心不善者，孰非私利。
                </div>
                
                <div class="paragraph">
                    省與不省，善惡關繫。
                </div>
                
                <div class="paragraph">
                    省者如醒，不省如醉。
                </div>
                
                <div class="paragraph">
                    省者如寢，不省如寐。
                </div>
                
                <div class="paragraph">
                    省者如活，不省如斃。
                </div>
                
                <div class="paragraph">
                    果能自省，卓然奮勵。
                </div>
                
                <div class="paragraph">
                    暗室不欺，屋漏不愧。
                </div>
                
                <div class="paragraph">
                    如目萬象，無有掩蔽。
                </div>
                
                <div class="paragraph">
                    一不自省，冥然罔記。
                </div>
                
                <div class="paragraph">
                    外物交引，內無紛熾。
                </div>
                
                <div class="paragraph">
                    如目老昏，無非障翳。
                </div>
                
                <div class="paragraph">
                    二者相遠，宜知敬忌。
                </div>
                
                <div class="paragraph">
                    聶君少年，有目可貴。
                </div>
                
                <div class="paragraph">
                    以省名軒，軒豁無滯。
                </div>
                
                <div class="paragraph">
                    惟道無窮，要在遠詣。
                </div>
                
                <div class="paragraph">
                    惟言多窮，要履實地。
                </div>
                
                <div class="paragraph">
                    惟難有常，勉無失墜。
                </div>
                
        </div>
    </div>
</body>

</html>