<!DOCTYPE html>
<html>

<head>
    <title>
        錢檢法及代期以詩告別因次其韵
    </title>
    <meta name="keywords" content="錢檢法及代期以詩告別因次其韵 -- 仲并">
    <meta name="description" content="錢檢法及代期以詩告別因次其韵 -- 仲并">
    <meta property="og:title" content="錢檢法及代期以詩告別因次其韵">
    <meta property="og:url" content="https://vwood.xyz/poetry/e3af2a99-872e-440e-aeeb-bdeee7fc0e2c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            錢檢法及代期以詩告別因次其韵
        </h2>
        <div class="author"><a href="/author/d4c6d2ea-dc31-4b98-869d-b36cd57c0f7c.html" title="仲并" target="_blank">
                仲并
            </a> (宋)
        </div>
        <div class="paragraphs">
            
                <div class="paragraph">
                    昔年兩岸柳，逢春正依依。
                </div>
                
                <div class="paragraph">
                    扁舟轉河曲，風光隨處宜。
                </div>
                
                <div class="paragraph">
                    彈指歲云何，秋風橘柚垂。
                </div>
                
                <div class="paragraph">
                    折腰得斗粟，未救臣朔饑。
                </div>
                
                <div class="paragraph">
                    儒宮一何有，惜哉壯觀隳。
                </div>
                
                <div class="paragraph">
                    采采池中芹，亂葑迷漣漪。
                </div>
                
                <div class="paragraph">
                    蕭條住槐市，庭空蔓草滋。
                </div>
                
                <div class="paragraph">
                    丹雘墮煨燼，草木含瘡痍。
                </div>
                
                <div class="paragraph">
                    永懷千古人，雜佩思報之。
                </div>
                
                <div class="paragraph">
                    我乃但便腹，未免兒輩嗤。
                </div>
                
                <div class="paragraph">
                    斯辰况多艱，每懷廢晨炊。
                </div>
                
                <div class="paragraph">
                    疇昔請長纓，唾手平龜茲。
                </div>
                
                <div class="paragraph">
                    西畧收咸京，北伐空鮮卑。
                </div>
                
                <div class="paragraph">
                    坐令王室尊，國風無黍離。
                </div>
                
                <div class="paragraph">
                    力微不辦此，千愁鎖修眉。
                </div>
                
                <div class="paragraph">
                    承惠謝微官，一室投荒陂。
                </div>
                
                <div class="paragraph">
                    吳山險可攀，吳水清可窺。
                </div>
                
                <div class="paragraph">
                    勝概苦邀予，投紱今去遲。
                </div>
                
                <div class="paragraph">
                    王孫定偉器，尺璧無纖疵。
                </div>
                
                <div class="paragraph">
                    枯棋屢賈勇，佳篇仍致師。
                </div>
                
                <div class="paragraph">
                    一日不會面，悠悠勤我思。
                </div>
                
                <div class="paragraph">
                    大軸插牙籤，細字攻毛錐。
                </div>
                
                <div class="paragraph">
                    朝廷羅羣公，如君滄海遺。
                </div>
                
                <div class="paragraph">
                    勿學貧賤交，自比山林姿。
                </div>
                
                <div class="paragraph">
                    誓將友麋鹿，終焉寄鋤犁。
                </div>
                
                <div class="paragraph">
                    况君秀眉宇，異世元紫芝。
                </div>
                
                <div class="paragraph">
                    新詩落我前，醉眼眩珠璣。
                </div>
                
                <div class="paragraph">
                    言多意無他，戀戀新相知。
                </div>
                
                <div class="paragraph">
                    男兒各行役，盍簪寧無時。
                </div>
                
                <div class="paragraph">
                    期君在歲寒，素心無自違。
                </div>
                
                <div class="paragraph">
                    君看千年柏，豈憚霜雪欺。
                </div>
                
                <div class="paragraph">
                    慎勿倚市門，美貨當自怡。
                </div>
                
                <div class="paragraph">
                    懷璧忌暗投，按劒古所悲。
                </div>
                
                <div class="paragraph">
                    吳門三年淹，沖天在一飛。
                </div>
                
                <div class="paragraph">
                    征塗加餐飯，秋晚多寒暉。
                </div>
                
                <div class="paragraph">
                    求仙豈浪語，渺茫那可期。
                </div>
                
                <div class="paragraph">
                    行行快著鞭，獻納黄金扉。
                </div>
                
                <div class="paragraph">
                    勿作兒女別，淚下如綆縻。
                </div>
                
                <div class="paragraph">
                    我方戒多語，念念知昨非。
                </div>
                
                <div class="paragraph">
                    恨無錦繡段，酬君黄絹辭。
                </div>
                
        </div>
    </div>
</body>

</html>