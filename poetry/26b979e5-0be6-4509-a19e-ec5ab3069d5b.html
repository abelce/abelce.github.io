<!DOCTYPE html>
<html>

<head>
    <title>
        鳴臯歌送岑徵君
    </title>
    <meta name="keywords" content="鳴臯歌送岑徵君 -- 李白">
    <meta name="description" content="鳴臯歌送岑徵君 -- 李白">
    <meta property="og:title" content="鳴臯歌送岑徵君">
    <meta property="og:url" content="https://vwood.xyz/poetry/26b979e5-0be6-4509-a19e-ec5ab3069d5b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鳴臯歌送岑徵君
        </h2>
        <div class="author"><a href="/author/1a922db2-1111-42a2-b28d-33cda129441b.html" title="李白" target="_blank">
                李白
            </a> (唐)
        </div>
        <div class="paragraphs">
            
                <div class="paragraph">
                    若有人兮思鳴臯，阻積雪兮心煩勞。
                </div>
                
                <div class="paragraph">
                    洪河凌競不可以徑度，冰龍鱗兮難容舠。
                </div>
                
                <div class="paragraph">
                    邈仙山之峻極兮，聞天籟之嘈嘈。
                </div>
                
                <div class="paragraph">
                    霜厓縞皓以合沓兮，若長風扇海湧滄溟之波濤。
                </div>
                
                <div class="paragraph">
                    玄猨綠羆，舔舕崟岌。
                </div>
                
                <div class="paragraph">
                    危柯振石，駭膽慄魄，羣呼而相號。
                </div>
                
                <div class="paragraph">
                    峯崢嶸以路絕，挂星辰於巖㟼。
                </div>
                
                <div class="paragraph">
                    送君之歸兮，動鳴臯之新作。
                </div>
                
                <div class="paragraph">
                    交鼓吹兮彈絲，觴清泠之池閣。
                </div>
                
                <div class="paragraph">
                    君不行兮何待，若反顧之黃鶴。
                </div>
                
                <div class="paragraph">
                    掃梁園之羣英，振大雅於東洛。
                </div>
                
                <div class="paragraph">
                    巾征軒兮歷阻折，尋幽居兮越巘崿。
                </div>
                
                <div class="paragraph">
                    盤白石兮坐素月，琴松風兮寂萬壑。
                </div>
                
                <div class="paragraph">
                    望不見兮心氛氳，蘿冥冥兮霰紛紛。
                </div>
                
                <div class="paragraph">
                    水橫洞以下淥，波小聲而上聞。
                </div>
                
                <div class="paragraph">
                    虎嘯谷而生風，龍藏溪而吐雲。
                </div>
                
                <div class="paragraph">
                    寡鶴清唳，飢鼯嚬呻。
                </div>
                
                <div class="paragraph">
                    魂獨處此幽默兮，愀空山而愁人。
                </div>
                
                <div class="paragraph">
                    雞聚族以爭食，鳳孤飛而無隣。
                </div>
                
                <div class="paragraph">
                    蝘蜓嘲龍，魚目混珍。
                </div>
                
                <div class="paragraph">
                    嫫母衣錦，西施負薪。
                </div>
                
                <div class="paragraph">
                    若使巢由桎梏於軒冕兮，亦奚異乎夔龍蹩躠於風塵。
                </div>
                
                <div class="paragraph">
                    哭何苦而救楚，笑何誇而却秦。
                </div>
                
                <div class="paragraph">
                    吾誠不能學二子沽名矯節以耀世兮，固將棄天地而遺身。
                </div>
                
                <div class="paragraph">
                    白鷗兮飛來，長與君兮相親。
                </div>
                
        </div>
    </div>
</body>

</html>