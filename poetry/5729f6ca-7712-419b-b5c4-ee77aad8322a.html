<!DOCTYPE html>
<html>

<head>
    <title>
        它山堰
    </title>
    <meta name="keywords" content="它山堰 -- 樓鑰">
    <meta name="description" content="它山堰 -- 樓鑰">
    <meta property="og:title" content="它山堰">
    <meta property="og:url" content="https://vwood.xyz/poetry/5729f6ca-7712-419b-b5c4-ee77aad8322a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            它山堰
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    它山堰頭足奇觀，百萬雷霆聲不斷。
                </div>
                
                <div class="paragraph">
                    誰把并州快剪刀，平剪波瀾成兩段。
                </div>
                
                <div class="paragraph">
                    四明山深水源遠，衆壑會谿長漫汗。
                </div>
                
                <div class="paragraph">
                    滔天狂潦不少留，瀉入長江勢奔竄。
                </div>
                
                <div class="paragraph">
                    賢哉唐家王長官，欲圖永利輸長算。
                </div>
                
                <div class="paragraph">
                    想得慘澹經營時，下上山川應飽看。
                </div>
                
                <div class="paragraph">
                    西偏千嶺相屬聯，惟有茲山擁東岸。
                </div>
                
                <div class="paragraph">
                    遂於此地築橫埭，截取衆流心自斷。
                </div>
                
                <div class="paragraph">
                    斟酌利害不全取，高下參差僅强半。
                </div>
                
                <div class="paragraph">
                    水大十分七入江，徐挹三分供溉灌。
                </div>
                
                <div class="paragraph">
                    支流瀰瀰穿郡城，脉絡貫通平且緩。
                </div>
                
                <div class="paragraph">
                    旱時反此水亦足，坐使千年忘旱暵。
                </div>
                
                <div class="paragraph">
                    無窮廟祀報元功，像設森嚴人敢玩。
                </div>
                
                <div class="paragraph">
                    梅梁夭矯有冥助，大患于今尚能捍。
                </div>
                
                <div class="paragraph">
                    前輩所作多神靈，日月真成赤心貫。
                </div>
                
                <div class="paragraph">
                    後人小智或更易，費盡工夫隨破散。
                </div>
                
                <div class="paragraph">
                    河堙盍浚謀不集，堤斷河傾流甚悍。
                </div>
                
                <div class="paragraph">
                    富民縮手人受殃，仰望古人重興歎。
                </div>
                
                <div class="paragraph">
                    老木號風波湛碧，畫屏俯仰丹青煥。
                </div>
                
                <div class="paragraph">
                    更須積雨看驚湍，濡足褰裳何足憚。
                </div>
                
                <div class="paragraph">
                    去家不遠時一游，短艇垂綸流可亂。
                </div>
                
                <div class="paragraph">
                    八月儻有僊槎來，便欲乘之泝天漢。
                </div>
                
        </div>
    </div>
</body>

</html>