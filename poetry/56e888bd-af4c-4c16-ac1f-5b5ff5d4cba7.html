<!DOCTYPE html>
<html>

<head>
    <title>
        樂天是月長齋鄙夫此時愁臥里閭非遠雲霧難披因以寄懷遂爲聯句所期解悶焉敢驚禪
    </title>
    <meta name="keywords" content="樂天是月長齋鄙夫此時愁臥里閭非遠雲霧難披因以寄懷遂爲聯句所期解悶焉敢驚禪 -- 劉禹錫">
    <meta name="description" content="樂天是月長齋鄙夫此時愁臥里閭非遠雲霧難披因以寄懷遂爲聯句所期解悶焉敢驚禪 -- 劉禹錫">
    <meta property="og:title" content="樂天是月長齋鄙夫此時愁臥里閭非遠雲霧難披因以寄懷遂爲聯句所期解悶焉敢驚禪">
    <meta property="og:url" content="https://vwood.xyz/poetry/56e888bd-af4c-4c16-ac1f-5b5ff5d4cba7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            樂天是月長齋鄙夫此時愁臥里閭非遠雲霧難披因以寄懷遂爲聯句所期解悶焉敢驚禪
        </h2>
        <div class="author"><a href="/author/fa91e1bb-989e-4a2c-9f67-5466c219bdf0.html" title="劉禹錫" target="_blank">
                劉禹錫
            </a> (唐)
        </div>
        <div class="paragraphs">
            
                <div class="paragraph">
                    五月長齋月，文心苦行心。
                </div>
                
                <div class="paragraph">
                    蘭蔥不入戶，薝蔔自成林。
                </div>
                
                <div class="paragraph">
                    護戒先辭酒，嫌喧亦徹琴。
                </div>
                
                <div class="paragraph">
                    塵埃賓位靜，香火道場深。
                </div>
                
                <div class="paragraph">
                    我靜馴狂象，餐餘施衆禽。
                </div>
                
                <div class="paragraph">
                    定知於佛佞，豈復向書淫。
                </div>
                
                <div class="paragraph">
                    闌藥凋紅豔，庭槐換綠陰。
                </div>
                
                <div class="paragraph">
                    風光徒滿目，雲霧未披襟。
                </div>
                
                <div class="paragraph">
                    樹爲清涼倚，池因盥漱臨。
                </div>
                
                <div class="paragraph">
                    蘋芳遭燕拂，蓮坼待蠭尋。
                </div>
                
                <div class="paragraph">
                    舍下環流水，窗中列遠岑。
                </div>
                
                <div class="paragraph">
                    苔斑錢剝落，石怪玉嶔岑。
                </div>
                
                <div class="paragraph">
                    鵲頂迎秋禿，鶯喉入夏瘖。
                </div>
                
                <div class="paragraph">
                    綠楊垂嫩色，綖棘露長鍼。
                </div>
                
                <div class="paragraph">
                    散秩身猶幸，趨朝力不任。
                </div>
                
                <div class="paragraph">
                    官將方共拙，年與病交侵。
                </div>
                
                <div class="paragraph">
                    徇樂非時選，忘機似陸沈。
                </div>
                
                <div class="paragraph">
                    鑒容稱四皓，捫腹有三壬。
                </div>
                
                <div class="paragraph">
                    攜手慙連璧，同心許斷金。
                </div>
                
                <div class="paragraph">
                    紫芝雖繼唱，白雪少知音。
                </div>
                
                <div class="paragraph">
                    憶罷吳門守，相逢楚水潯。
                </div>
                
                <div class="paragraph">
                    舟中頻曲宴，夜後各加斟。
                </div>
                
                <div class="paragraph">
                    濁酒銷殘漏，弦聲間遠砧。
                </div>
                
                <div class="paragraph">
                    酡顏舞長袖，密坐接華簪。
                </div>
                
                <div class="paragraph">
                    持論峰巒峻，戰文矛戟森。
                </div>
                
                <div class="paragraph">
                    笑言誠莫逆，造次必相箴。
                </div>
                
                <div class="paragraph">
                    往事應如昨，餘歡迄至今。
                </div>
                
                <div class="paragraph">
                    迎君常倒屣，訪我輒攜衾。
                </div>
                
                <div class="paragraph">
                    陰魄初離畢，陽光正在參。
                </div>
                
                <div class="paragraph">
                    待公休一食，縱飲共狂吟。
                </div>
                
        </div>
    </div>
</body>

</html>