<!DOCTYPE html>
<html>

<head>
    <title>
        與曹聖延遊風洞及七星觀遂成長句
    </title>
    <meta name="keywords" content="與曹聖延遊風洞及七星觀遂成長句 -- 李彥弼">
    <meta name="description" content="與曹聖延遊風洞及七星觀遂成長句 -- 李彥弼">
    <meta property="og:title" content="與曹聖延遊風洞及七星觀遂成長句">
    <meta property="og:url" content="https://vwood.xyz/poetry/92031da6-45ce-45bc-ab23-628dd8f544f9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            與曹聖延遊風洞及七星觀遂成長句
        </h2>
        <div class="author"><a href="/author/31a1bf02-20de-4b22-a932-81f88a95d9f2.html" title="李彥弼" target="_blank">
                李彥弼
            </a> (宋)
        </div>
        <div class="paragraphs">
            
                <div class="paragraph">
                    文英子建聲華烜，少陵嘗詠波瀾闊。
                </div>
                
                <div class="paragraph">
                    遐流亹亹鍾宜春，觀君紫芝真秀拔。
                </div>
                
                <div class="paragraph">
                    華山騄耳汗血孫，奚取王良手芻秣。
                </div>
                
                <div class="paragraph">
                    駸駸凌厲追遺風，胡爲頓纓馳駱越。
                </div>
                
                <div class="paragraph">
                    誰嗟長庚有老裔，壯齡直欲排紫闥。
                </div>
                
                <div class="paragraph">
                    初從附鳳矯飛翔，晚乃射虎耽疏豁。
                </div>
                
                <div class="paragraph">
                    强顔方喜安斗筲，稟分何能愧圭撮。
                </div>
                
                <div class="paragraph">
                    胸中琳琅茀埃𡏖，自恧鉛鋒乏破割。
                </div>
                
                <div class="paragraph">
                    時過西鄰蘄發藥，霤引玉泉澆胏渴。
                </div>
                
                <div class="paragraph">
                    新商執矩早威令，甘霔騰虛摧虐魃。
                </div>
                
                <div class="paragraph">
                    約君飄鳬泛滄漪，背負青天□夭閼。
                </div>
                
                <div class="paragraph">
                    風來空穴襲髮毛，刷腋凉飆振絺葛。
                </div>
                
                <div class="paragraph">
                    泠然便擬子列遊，不待別起青蘋末。
                </div>
                
                <div class="paragraph">
                    徐躋七星跐山椒，杓魁歊虛狀旋斡。
                </div>
                
                <div class="paragraph">
                    近君白雪熱何有，高談一激錐囊脫。
                </div>
                
                <div class="paragraph">
                    扳肩作者古蹊徑，餘事篇章隨擊鉢。
                </div>
                
                <div class="paragraph">
                    盤趺不減二華君，妙閱枯棋戰挑捾。
                </div>
                
                <div class="paragraph">
                    光騶摇縱莫可留，四序翩翩幾箭筈。
                </div>
                
                <div class="paragraph">
                    頃看金柳流鶑鳴，俄聽玉露叢蟬聒。
                </div>
                
                <div class="paragraph">
                    清輝默韵無弦琴，烏用檀槽揮一抹。
                </div>
                
                <div class="paragraph">
                    我方騷愁愁到骨，潜睨蠹蟫眉目繓。
                </div>
                
                <div class="paragraph">
                    徒操詩窮擁鼻吟，□或酒酣將月喝。
                </div>
                
                <div class="paragraph">
                    生平剛腸久已屈，頼爾匹夫難志奪。
                </div>
                
                <div class="paragraph">
                    故交紛紜翱赤霄，大鈞播物昭窮達。
                </div>
                
                <div class="paragraph">
                    德尊一代元坎坷，儒腐百年决粗糲。
                </div>
                
                <div class="paragraph">
                    南溟垂翅雲翼收，北窗默卧霜鬚捋。
                </div>
                
                <div class="paragraph">
                    病馬猶期春草長，涸魚終需江水活。
                </div>
                
                <div class="paragraph">
                    君行趨覲長安日，軼興橫秋疇可遏。
                </div>
                
                <div class="paragraph">
                    公卿傾風定援手，鴻造機緘由一撥。
                </div>
                
                <div class="paragraph">
                    江湖要作迥相忘，靜言可笑相濡沫。
                </div>
                
        </div>
    </div>
</body>

</html>