<!DOCTYPE html>
<html>

<head>
    <title>
        晚次東亭獻鄭州宋使君文
    </title>
    <meta name="keywords" content="晚次東亭獻鄭州宋使君文 -- 儲光羲">
    <meta name="description" content="晚次東亭獻鄭州宋使君文 -- 儲光羲">
    <meta property="og:title" content="晚次東亭獻鄭州宋使君文">
    <meta property="og:url" content="https://vwood.xyz/poetry/6a227acc-9358-42dd-8fa7-3123308db6f4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            晚次東亭獻鄭州宋使君文
        </h2>
        <div class="author"><a href="/author/725a60ae-eb92-4844-869e-ce3fc85b021e.html" title="儲光羲" target="_blank">
                儲光羲
            </a> (唐)
        </div>
        <div class="paragraphs">
            
                <div class="paragraph">
                    自初賓上國，乃到鄒人鄉。
                </div>
                
                <div class="paragraph">
                    曾點與曾子，俱升闕里堂。
                </div>
                
                <div class="paragraph">
                    武皇恢大略，逸翮思寥廓。
                </div>
                
                <div class="paragraph">
                    三居清憲臺，兩拜文昌閣。
                </div>
                
                <div class="paragraph">
                    爲道既貞信，處名猶謇諤。
                </div>
                
                <div class="paragraph">
                    鐵柱勵風威，錦軸含光輝。
                </div>
                
                <div class="paragraph">
                    夜聞持簡立，朝看伏奏歸。
                </div>
                
                <div class="paragraph">
                    洞門清珮響，廣路玉珂飛。
                </div>
                
                <div class="paragraph">
                    驤首入丹掖，摶空趨太微。
                </div>
                
                <div class="paragraph">
                    絲綸逢聖主，出入飄華組。
                </div>
                
                <div class="paragraph">
                    愔愔宿帝梧，侃侃居文府。
                </div>
                
                <div class="paragraph">
                    海內語三獨，朝端謀六戶。
                </div>
                
                <div class="paragraph">
                    善計在弘羊，清嚴歸仲舉。
                </div>
                
                <div class="paragraph">
                    侍郎跨方朔，中丞蔑周處。
                </div>
                
                <div class="paragraph">
                    天眷擇循良，惟賢降寵章。
                </div>
                
                <div class="paragraph">
                    分符指聊攝，爲政本農桑。
                </div>
                
                <div class="paragraph">
                    籍籍歌五袴，祁祁頌千箱。
                </div>
                
                <div class="paragraph">
                    隨車微雨灑，逐扇清風颺。
                </div>
                
                <div class="paragraph">
                    既以遷列國，復茲鄰帝鄉。
                </div>
                
                <div class="paragraph">
                    褰帷乃仍舊，坐嘯非更張。
                </div>
                
                <div class="paragraph">
                    居敬物無擾，履端人自康。
                </div>
                
                <div class="paragraph">
                    薄遊出京邑，引領東南望。
                </div>
                
                <div class="paragraph">
                    林晚鳥雀噪，田秋稼穡黃。
                </div>
                
                <div class="paragraph">
                    成臯天地險，廣武征戰場。
                </div>
                
                <div class="paragraph">
                    道喪苦兵賦，時來開井疆。
                </div>
                
                <div class="paragraph">
                    霏霏渠門色，晻晻制巖光。
                </div>
                
                <div class="paragraph">
                    徒念京索近，猶悲溱洧長。
                </div>
                
                <div class="paragraph">
                    大明潛照耀，淑慝自昭彰。
                </div>
                
                <div class="paragraph">
                    昔歲幸西土，今茲歸洛陽。
                </div>
                
                <div class="paragraph">
                    同焉知鄭伯，當輔我周王。
                </div>
                
        </div>
    </div>
</body>

</html>