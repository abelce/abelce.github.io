<!DOCTYPE html>
<html>

<head>
    <title>
        乙巳二月初八日集獨樂園夜飲梅花下會者宋退翁胡明仲馬世甫張與之王子與林秀才及余凡七人以炯如流水涵青蘋爲韻賦詩分得流字
    </title>
    <meta name="keywords" content="乙巳二月初八日集獨樂園夜飲梅花下會者宋退翁胡明仲馬世甫張與之王子與林秀才及余凡七人以炯如流水涵青蘋爲韻賦詩分得流字 -- 趙鼎">
    <meta name="description" content="乙巳二月初八日集獨樂園夜飲梅花下會者宋退翁胡明仲馬世甫張與之王子與林秀才及余凡七人以炯如流水涵青蘋爲韻賦詩分得流字 -- 趙鼎">
    <meta property="og:title" content="乙巳二月初八日集獨樂園夜飲梅花下會者宋退翁胡明仲馬世甫張與之王子與林秀才及余凡七人以炯如流水涵青蘋爲韻賦詩分得流字">
    <meta property="og:url" content="https://vwood.xyz/poetry/ff5a4d14-cda5-4ef9-8be2-890cb03ff8ab.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            乙巳二月初八日集獨樂園夜飲梅花下會者宋退翁胡明仲馬世甫張與之王子與林秀才及余凡七人以炯如流水涵青蘋爲韻賦詩分得流字
        </h2>
        <div class="author"><a href="/author/fff575d0-597f-44ff-bbee-7702d60f9823.html" title="趙鼎" target="_blank">
                趙鼎
            </a> (宋)
        </div>
        <div class="paragraphs">
            
                <div class="paragraph">
                    孟公飲狂車轄投，不適遂與俗沉浮。
                </div>
                
                <div class="paragraph">
                    謫仙醉吟驚冕旒，氣侮權倖無悔尤。
                </div>
                
                <div class="paragraph">
                    不如淵明此意俱悠悠，飄然不繫之虚舟。
                </div>
                
                <div class="paragraph">
                    偃蹇不從刺史遊，遇酒或能道上留。
                </div>
                
                <div class="paragraph">
                    介不爲高通不偷，亦知出處非人謀。
                </div>
                
                <div class="paragraph">
                    人生一世罹百憂，驚風變滅波上漚。
                </div>
                
                <div class="paragraph">
                    胡爲滯此胸中愁，聖賢清濁皆友儔。
                </div>
                
                <div class="paragraph">
                    九老前塵邈難求，七交高躅或可侔。
                </div>
                
                <div class="paragraph">
                    百年典刑今在不，振起此風須此流。
                </div>
                
                <div class="paragraph">
                    亭亭玉立郡督郵，文采秀發中甚遒。
                </div>
                
                <div class="paragraph">
                    絳帳先生兩清修，和音相答鳴琳球。
                </div>
                
                <div class="paragraph">
                    靖居之孫髯而脩，昂藏野鶴横高秋。
                </div>
                
                <div class="paragraph">
                    林生風度和且柔，抗論直欲輕王侯。
                </div>
                
                <div class="paragraph">
                    河南遊刃无全牛，弟兄傳家才術優。
                </div>
                
                <div class="paragraph">
                    老成不堪冠屨囚，人憐拙甚營巢鳩。
                </div>
                
                <div class="paragraph">
                    覊窮動輙遭寇讎，但欲縮首眠黄紬。
                </div>
                
                <div class="paragraph">
                    何意獨蒙公等收，歡然一笑回青眸。
                </div>
                
                <div class="paragraph">
                    空囊未分一錢羞，典衣猶得事勸酬。
                </div>
                
                <div class="paragraph">
                    南州竹樹相庇庥，步隨流水尋清幽。
                </div>
                
                <div class="paragraph">
                    尚嫌白日多喧啾，少待月出東南陬。
                </div>
                
                <div class="paragraph">
                    黄梅一株香颼飀，青蘋浮水涵春洲。
                </div>
                
                <div class="paragraph">
                    那知落雪紛滿頭，但覺香露沾衣裘。
                </div>
                
                <div class="paragraph">
                    一釂百罰寧論籌，嗚嗚自作秦人謳。
                </div>
                
                <div class="paragraph">
                    快談慨慷雜嘲咻，凜如武庫森戈矛。
                </div>
                
                <div class="paragraph">
                    天地萬物窮雕鎪，往往出語夸何劉。
                </div>
                
                <div class="paragraph">
                    却視萬物皆蚍蜉，便擬騎鯨跨九州。
                </div>
                
                <div class="paragraph">
                    誰能疊麯築糟邱，所願酒泉生酒甌，此生痛飲无罷休。
                </div>
                
        </div>
    </div>
</body>

</html>