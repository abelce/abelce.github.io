<!DOCTYPE html>
<html>

<head>
    <title>
        寄李晦庵
    </title>
    <meta name="keywords" content="寄李晦庵 -- 趙蕃">
    <meta name="description" content="寄李晦庵 -- 趙蕃">
    <meta property="og:title" content="寄李晦庵">
    <meta property="og:url" content="https://vwood.xyz/poetry/29925005-8bbb-43d3-8312-87df7095dcec.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄李晦庵
        </h2>
        <div class="author"><a href="/author/01be4eb6-c96b-4b76-b8e8-6663f5a3a52d.html" title="趙蕃" target="_blank">
                趙蕃
            </a> (宋)
        </div>
        <div class="paragraphs">
            
                <div class="paragraph">
                    昔我曾大父，高交世無倫。
                </div>
                
                <div class="paragraph">
                    晚生不盡得，所知三數人。
                </div>
                
                <div class="paragraph">
                    堂堂贊皇公，實能繼張陳。
                </div>
                
                <div class="paragraph">
                    諫垣磨薦墨，許之以經綸。
                </div>
                
                <div class="paragraph">
                    江陵竟連蹇，翰墨留餘珍。
                </div>
                
                <div class="paragraph">
                    晦庵乃其季，英氣蓋八垠。
                </div>
                
                <div class="paragraph">
                    家世斯文事，屬付真不泯。
                </div>
                
                <div class="paragraph">
                    我亦早聞義，中年見天津。
                </div>
                
                <div class="paragraph">
                    委曲問先世，與成傾蓋親。
                </div>
                
                <div class="paragraph">
                    公故鼎富貴，我乃困賤貧。
                </div>
                
                <div class="paragraph">
                    有詩猥蒙誦，顧乏佳句新。
                </div>
                
                <div class="paragraph">
                    往過龔州庵，凍筆書吟呻。
                </div>
                
                <div class="paragraph">
                    公來辱繼作，春氣動壁塵。
                </div>
                
                <div class="paragraph">
                    去年濡須家，墨妙出傾囷。
                </div>
                
                <div class="paragraph">
                    乍疑何人書，老大能精神。
                </div>
                
                <div class="paragraph">
                    熟視乃鄙作，愧汗幾拭巾。
                </div>
                
                <div class="paragraph">
                    已焉忽語此，知公蓋深仁。
                </div>
                
                <div class="paragraph">
                    憫我抱奇疾，不救死且瀕。
                </div>
                
                <div class="paragraph">
                    稍加匕寸施，庶使屈得伸。
                </div>
                
                <div class="paragraph">
                    寧知苶然姿，攣拳殆終身。
                </div>
                
                <div class="paragraph">
                    一官胡爲哉，鴻毛等千鈞。
                </div>
                
                <div class="paragraph">
                    野馬窘受駕，白鷗悲就馴。
                </div>
                
                <div class="paragraph">
                    五斗未及飽，已遭窮鬼嗔。
                </div>
                
                <div class="paragraph">
                    劍津駭騰變，牛衣泣酸辛。
                </div>
                
                <div class="paragraph">
                    非惟糟糠念，要是無補紉。
                </div>
                
                <div class="paragraph">
                    朝餐罷舉案，寒日空懸鶉。
                </div>
                
                <div class="paragraph">
                    舍公竟誰訴，尺書走踆踆。
                </div>
                
                <div class="paragraph">
                    如聞著書餘，抄經窮夕晨。
                </div>
                
                <div class="paragraph">
                    儻匪官閑散，那得了此因。
                </div>
                
                <div class="paragraph">
                    楓香出楚地，茗椀寧加閩。
                </div>
                
                <div class="paragraph">
                    水屏供倦息，枕流絕緇磷。
                </div>
                
                <div class="paragraph">
                    獻芹則小小，用意誰諄諄。
                </div>
                
                <div class="paragraph">
                    秋風日夜急，木落知松筠。
                </div>
                
                <div class="paragraph">
                    竚立不可見，悠然漫溪濱。
                </div>
                
        </div>
    </div>
</body>

</html>