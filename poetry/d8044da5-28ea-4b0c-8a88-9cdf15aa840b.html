<!DOCTYPE html>
<html>

<head>
    <title>
        竹山連句題潘氏書堂
    </title>
    <meta name="keywords" content="竹山連句題潘氏書堂 -- 顏真卿等">
    <meta name="description" content="竹山連句題潘氏書堂 -- 顏真卿等">
    <meta property="og:title" content="竹山連句題潘氏書堂">
    <meta property="og:url" content="https://vwood.xyz/poetry/d8044da5-28ea-4b0c-8a88-9cdf15aa840b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            竹山連句題潘氏書堂
        </h2>
        <div class="author"><a href="/author/acce6b9b-aad4-42f0-9dbf-f8306a37ee40.html" title="顏真卿等" target="_blank">
                顏真卿等
            </a> (唐)
        </div>
        <div class="paragraphs">
            
                <div class="paragraph">
                    （顏真卿、陸羽、李蕚、裴修、康造、湯清河、清晝、陸士修、房夔、顏粲、顏顓、顏須、韋介、李觀、房益、柳淡、顏峴、潘述）竹山招隱處，潘子讀書堂。
                </div>
                
                <div class="paragraph">
                    （真卿）萬卷皆成袠，千竿不作行。
                </div>
                
                <div class="paragraph">
                    （陸羽）練容飡沆瀣，濯足咏「滄浪」。
                </div>
                
                <div class="paragraph">
                    （李萼）守道心自樂，下帷名益彰。
                </div>
                
                <div class="paragraph">
                    （裴修）風來似秋興，花發勝河陽。
                </div>
                
                <div class="paragraph">
                    （康造）支策曉雲近，援琴春日長。
                </div>
                
                <div class="paragraph">
                    （湯清河）水田聊學稼，野圃試條桑。
                </div>
                
                <div class="paragraph">
                    （清晝）巾折定因雨，履穿寧爲霜。
                </div>
                
                <div class="paragraph">
                    （陸士修）解衣垂蕙帶，拂席坐藜牀。
                </div>
                
                <div class="paragraph">
                    （房夔）檐宇馴輕翼，簪裾染衆芳。
                </div>
                
                <div class="paragraph">
                    （顏粲）草生遽近砌，藤長稍依牆。
                </div>
                
                <div class="paragraph">
                    （顏顓）魚樂憐清淺，禽閑熹頡行。
                </div>
                
                <div class="paragraph">
                    （顏須。
                </div>
                
                <div class="paragraph">
                    行當作「頏」）空園種桃李，遠墅於此牛羊。
                </div>
                
                <div class="paragraph">
                    （韋介）讀《易》三時罷，圍碁百事忘。
                </div>
                
                <div class="paragraph">
                    （李觀）境幽神自王，道在器猶藏（房益）晝歠山僧苟，宵傳野客觴。
                </div>
                
                <div class="paragraph">
                    （柳淡）遙峯對枕席，麗藻映縑緗。
                </div>
                
                <div class="paragraph">
                    （顏峴）偶得幽棲地，無心學鄭鄉。
                </div>
                
                <div class="paragraph">
                    （潘述）（見《三長物齋叢書》本《顏魯公文集》卷十二，寧鄉黃本驥編訂。
                </div>
                
                <div class="paragraph">
                    ）（〖1〗連句詩後有黃本驥案語，曰：「連句，即聯句也。
                </div>
                
                <div class="paragraph">
                    裴修，前梁縣尉。
                </div>
                
                <div class="paragraph">
                    康造，會稽人，推官。
                </div>
                
                <div class="paragraph">
                    湯清河，大理評事。
                </div>
                
                <div class="paragraph">
                    房夔，河南人。
                </div>
                
                <div class="paragraph">
                    顏粲，魯公族人。
                </div>
                
                <div class="paragraph">
                    李觀，字元賓，趙郡贊皇人，洛陽丞，遷太子校書郎。
                </div>
                
                <div class="paragraph">
                    房益，河南人，詹事司直，《湖州志》作武康人，官監察御史。
                </div>
                
                <div class="paragraph">
                    此詩《全唐詩》未載，據石刻本補錄。
                </div>
                
                <div class="paragraph">
                    」〖2〗望按：陸羽字鴻漸，曾撰《茶經》三卷。
                </div>
                
                <div class="paragraph">
                    李萼字伯高，趙人，擢制科，歷官廬州刺史。
                </div>
                
                <div class="paragraph">
                    清晝，即釋皎然，吳興人，本姓謝氏。
                </div>
                
                <div class="paragraph">
                    陸士修，嘉興縣尉。
                </div>
                
                <div class="paragraph">
                    顏顓、顏須，並真卿族姪。
                </div>
                
                <div class="paragraph">
                    顏峴，真卿兄子。
                </div>
                
                <div class="paragraph">
                    餘待考。
                </div>
                
                <div class="paragraph">
                    ）。
                </div>
                
        </div>
    </div>
</body>

</html>