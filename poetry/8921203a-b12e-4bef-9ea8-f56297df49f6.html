<!DOCTYPE html>
<html>

<head>
    <title>
        次韵和楊叔恬贈鄭秘丞
    </title>
    <meta name="keywords" content="次韵和楊叔恬贈鄭秘丞 -- 劉攽">
    <meta name="description" content="次韵和楊叔恬贈鄭秘丞 -- 劉攽">
    <meta property="og:title" content="次韵和楊叔恬贈鄭秘丞">
    <meta property="og:url" content="https://vwood.xyz/poetry/8921203a-b12e-4bef-9ea8-f56297df49f6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵和楊叔恬贈鄭秘丞
        </h2>
        <div class="author"><a href="/author/fb502382-c513-443d-ab57-5cdcdf179f49.html" title="劉攽" target="_blank">
                劉攽
            </a> (宋)
        </div>
        <div class="paragraphs">
            
                <div class="paragraph">
                    緯蕭棄明珠，龜手安絣漂。
                </div>
                
                <div class="paragraph">
                    浮生每殊塗，吹萬亦異竅。
                </div>
                
                <div class="paragraph">
                    傳劍不成顯，談舌無與掉。
                </div>
                
                <div class="paragraph">
                    圜冠豈誤身，儒術真寡要。
                </div>
                
                <div class="paragraph">
                    歲時不我與，壯年更稚少。
                </div>
                
                <div class="paragraph">
                    白髮綠鬢多，班班已盈照。
                </div>
                
                <div class="paragraph">
                    安排慕無悶，推命獨孤笑。
                </div>
                
                <div class="paragraph">
                    趨愚甘就迂，遣累稍夷峭。
                </div>
                
                <div class="paragraph">
                    嵯峨天門開，事業寄周召。
                </div>
                
                <div class="paragraph">
                    登賢如弗及，得士故頗料。
                </div>
                
                <div class="paragraph">
                    乃知古猶今，孰有賀隨弔。
                </div>
                
                <div class="paragraph">
                    寸善曾不遺，有功輒先調。
                </div>
                
                <div class="paragraph">
                    驊騮自西極，翠羽出丹徼。
                </div>
                
                <div class="paragraph">
                    黄鐘陋巴歈，文鼎嗤畚篠。
                </div>
                
                <div class="paragraph">
                    况聞邱園秀，得以虛名釣。
                </div>
                
                <div class="paragraph">
                    唯憂有道卷，莫敢後時誚。
                </div>
                
                <div class="paragraph">
                    食苹鹿相呼，在鶴鷄群叫。
                </div>
                
                <div class="paragraph">
                    飯牛歌何哀，築巖貌惟肖。
                </div>
                
                <div class="paragraph">
                    顧予乃迷方，黥劓誰與療。
                </div>
                
                <div class="paragraph">
                    章甫期適越，風帆欲逾嶠。
                </div>
                
                <div class="paragraph">
                    敦敦樂瓢簞，耿耿甚熒燿。
                </div>
                
                <div class="paragraph">
                    聊歡龜曳塗，猶畏犧入廟。
                </div>
                
                <div class="paragraph">
                    同聲邈難期，僻陋常耳剽。
                </div>
                
                <div class="paragraph">
                    逢君獨欣然，夙昔共明詔。
                </div>
                
                <div class="paragraph">
                    屢聞諸侯辟，復見尚書召。
                </div>
                
                <div class="paragraph">
                    奈何竟棲棲，塵土翳光曜。
                </div>
                
                <div class="paragraph">
                    西山悲采薇，鼎食歸洒削。
                </div>
                
                <div class="paragraph">
                    飛將不得封，重侯付嫖姚。
                </div>
                
                <div class="paragraph">
                    新篇一何工，大巧全衆妙。
                </div>
                
                <div class="paragraph">
                    上言道路勤，山海窮聽眺。
                </div>
                
                <div class="paragraph">
                    次述疇昔遊，弁髦迨冠醮。
                </div>
                
                <div class="paragraph">
                    下云厭屢空，藜藿甘咀嚼。
                </div>
                
                <div class="paragraph">
                    英賢困奇蹇，爲善誰復劭。
                </div>
                
                <div class="paragraph">
                    譬如飲洪鍾，偉量乃能釂。
                </div>
                
                <div class="paragraph">
                    鄭公亦全材，大厦方䆗窱。
                </div>
                
                <div class="paragraph">
                    珉瑶謝尺璧，絲管讓清歗。
                </div>
                
                <div class="paragraph">
                    同當鵠翻雲，肯爲魚在𦌒。
                </div>
                
                <div class="paragraph">
                    千里由咫尺，西城始春燒。
                </div>
                
                <div class="paragraph">
                    吾聞天祐賢，柞棫民所燎。
                </div>
                
                <div class="paragraph">
                    胡爲沮溺儔，躬耕老蓬藋。
                </div>
                
        </div>
    </div>
</body>

</html>