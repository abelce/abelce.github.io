<!DOCTYPE html>
<html>

<head>
    <title>
        游栖巖寺呈提刑學士毅夫兄
    </title>
    <meta name="keywords" content="游栖巖寺呈提刑學士毅夫兄 -- 晁補之">
    <meta name="description" content="游栖巖寺呈提刑學士毅夫兄 -- 晁補之">
    <meta property="og:title" content="游栖巖寺呈提刑學士毅夫兄">
    <meta property="og:url" content="https://vwood.xyz/poetry/cd834e46-c8f6-4042-87f4-27dc3c109424.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            游栖巖寺呈提刑學士毅夫兄
        </h2>
        <div class="author"><a href="/author/dca89c07-bd96-4689-8f28-0cd75a9f5913.html" title="晁補之" target="_blank">
                晁補之
            </a> (宋)
        </div>
        <div class="paragraphs">
            
                <div class="paragraph">
                    飛樓壓城城跨野，黄河逶迤避條華。
                </div>
                
                <div class="paragraph">
                    城南鳥道拱高巖，入谷車箱不容馬。
                </div>
                
                <div class="paragraph">
                    解鞍初步石苔青，細泉鳴遶竹間亭。
                </div>
                
                <div class="paragraph">
                    肩輿直上十八折，維以采絲雙巨絙。
                </div>
                
                <div class="paragraph">
                    我行枉矢復蛇蹙，三步一呼勞我僕。
                </div>
                
                <div class="paragraph">
                    前旌已作鶴穿雲，後隊方如蟻緣木。
                </div>
                
                <div class="paragraph">
                    千條倒澗淙大壑，百丈層冰凍垂瀑。
                </div>
                
                <div class="paragraph">
                    無雲而雲蒼翠橫，無風而風𠿕𧇠聲。
                </div>
                
                <div class="paragraph">
                    崖窮東轉路忽平，長楊老柏森成城，朱欄碧砌上窈冥。
                </div>
                
                <div class="paragraph">
                    蓮花三峰只對面，仙人玉女如相迎。
                </div>
                
                <div class="paragraph">
                    却臨北嶺望吾郭，萬瓦一垤令人驚。
                </div>
                
                <div class="paragraph">
                    孔侯翛然顧我語，高真之居隔風雨，下視人寰如此許。
                </div>
                
                <div class="paragraph">
                    此中豈但蠻觸微，千古紛爭幾是非。
                </div>
                
                <div class="paragraph">
                    我言人處世，此見釋氏義。
                </div>
                
                <div class="paragraph">
                    人食地上穀，足固不離地。
                </div>
                
                <div class="paragraph">
                    我今正在阿堵中，與君安得生兩翅。
                </div>
                
                <div class="paragraph">
                    却憶隋文駕六龍，意比姬滿朝河宗。
                </div>
                
                <div class="paragraph">
                    當時萬騎留山麓，登臨已卷長江東。
                </div>
                
                <div class="paragraph">
                    翠微宮裏亦如此，依然古殿對喬松。
                </div>
                
                <div class="paragraph">
                    何况山中携妓裴御史，猶唱當時霜月空。
                </div>
                
                <div class="paragraph">
                    與君江南厭山水，香罏雙劍俱夢中。
                </div>
                
                <div class="paragraph">
                    異鄉同宦對絕景，令我不指東飛鴻。
                </div>
                
                <div class="paragraph">
                    立戒兵厨釀春酒，要看雪盡山花紅。
                </div>
                
                <div class="paragraph">
                    不須墮淚似羊守，且可騎馬同山公。
                </div>
                
        </div>
    </div>
</body>

</html>