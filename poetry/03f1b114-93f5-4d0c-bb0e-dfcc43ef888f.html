<!DOCTYPE html>
<html>

<head>
    <title>
        簡同年刁時中俊卿詩
    </title>
    <meta name="keywords" content="簡同年刁時中俊卿詩 -- 王邁">
    <meta name="description" content="簡同年刁時中俊卿詩 -- 王邁">
    <meta property="og:title" content="簡同年刁時中俊卿詩">
    <meta property="og:url" content="https://vwood.xyz/poetry/03f1b114-93f5-4d0c-bb0e-dfcc43ef888f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            簡同年刁時中俊卿詩
        </h2>
        <div class="author"><a href="/author/95e18731-7837-4700-8607-9de661e84fda.html" title="王邁" target="_blank">
                王邁
            </a> (宋)
        </div>
        <div class="paragraphs">
            
                <div class="paragraph">
                    讀君老農詩，一讀三太息。
                </div>
                
                <div class="paragraph">
                    君方未第時，憂民真懇惻。
                </div>
                
                <div class="paragraph">
                    直筆誅縣官，言言虹貫日。
                </div>
                
                <div class="paragraph">
                    縣官怒其訕，移文加誚斥。
                </div>
                
                <div class="paragraph">
                    君笑答之書，抗辭如矢直。
                </div>
                
                <div class="paragraph">
                    旁觀爭吐舌，此士勇無匹。
                </div>
                
                <div class="paragraph">
                    今君已得官，一飯必念國。
                </div>
                
                <div class="paragraph">
                    民爲國本根，豈不思培植。
                </div>
                
                <div class="paragraph">
                    其如邊事殷，賦役煩且亟。
                </div>
                
                <div class="paragraph">
                    虎營間二千，鳩工日數百。
                </div>
                
                <div class="paragraph">
                    硬土燒熾窑，高崗輿巨石。
                </div>
                
                <div class="paragraph">
                    山骨慘無青，犢皮腥带赤。
                </div>
                
                <div class="paragraph">
                    羸者頳其肩，饑者菜其色。
                </div>
                
                <div class="paragraph">
                    憔悴動天愁，搬移驚地脈。
                </div>
                
                <div class="paragraph">
                    吏饕鷹隼如，攫拏何顧惜。
                </div>
                
                <div class="paragraph">
                    交炭不論斤，每十必加一。
                </div>
                
                <div class="paragraph">
                    量竹不計圍，每丈必贏尺。
                </div>
                
                <div class="paragraph">
                    軍則新有營，誰念民無室。
                </div>
                
                <div class="paragraph">
                    吏則日飽鮮，誰憫民艱食。
                </div>
                
                <div class="paragraph">
                    州家費不貲，帑藏空儲積。
                </div>
                
                <div class="paragraph">
                    間有小人儒，旁獻生財策。
                </div>
                
                <div class="paragraph">
                    大帥令龔黄，豈願聞此畫。
                </div>
                
                <div class="paragraph">
                    夏潦苦不多，秋旱勢如炙。
                </div>
                
                <div class="paragraph">
                    願君在莒心，端不渝疇昔。
                </div>
                
                <div class="paragraph">
                    蔡人即吾人，一視孰肥瘠。
                </div>
                
                <div class="paragraph">
                    築事宜少寬，紓徐竢農隙。
                </div>
                
                <div class="paragraph">
                    至如浮屠宮，底用吾儒力。
                </div>
                
                <div class="paragraph">
                    彼役猶有名，何名尸此役。
                </div>
                
                <div class="paragraph">
                    君言雖慫惥，帥意竟縮瑟。
                </div>
                
                <div class="paragraph">
                    同年義弟兄，王事同休戚。
                </div>
                
                <div class="paragraph">
                    相辨色如爭，相與情似暱。
                </div>
                
                <div class="paragraph">
                    余言似太戇，有君前日癖。
                </div>
                
                <div class="paragraph">
                    責人斯無難，亦合受人責。
                </div>
                
                <div class="paragraph">
                    我既規君過，君盍砭我失。
                </div>
                
                <div class="paragraph">
                    面諛皆相傾，俗子吾所嫉。
                </div>
                
        </div>
    </div>
</body>

</html>