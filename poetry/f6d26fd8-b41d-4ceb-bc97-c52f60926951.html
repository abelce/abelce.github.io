<!DOCTYPE html>
<html>

<head>
    <title>
        送戚維戚綸之閬州亳州
    </title>
    <meta name="keywords" content="送戚維戚綸之閬州亳州 -- 王禹偁">
    <meta name="description" content="送戚維戚綸之閬州亳州 -- 王禹偁">
    <meta property="og:title" content="送戚維戚綸之閬州亳州">
    <meta property="og:url" content="https://vwood.xyz/poetry/f6d26fd8-b41d-4ceb-bc97-c52f60926951.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送戚維戚綸之閬州亳州
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    古人貴道德，豈以祿位拘。
                </div>
                
                <div class="paragraph">
                    有道不在位，顔回舜之徒。
                </div>
                
                <div class="paragraph">
                    無德殃且至，商受爲獨夫。
                </div>
                
                <div class="paragraph">
                    以此固名節，富貴安足圖。
                </div>
                
                <div class="paragraph">
                    睢陽戚先生，今世古之儒。
                </div>
                
                <div class="paragraph">
                    終身不求仕，沒齒唯誦書。
                </div>
                
                <div class="paragraph">
                    孝愛睦姻族，淳謹化里閭。
                </div>
                
                <div class="paragraph">
                    文翁變蜀土，尚以德位俱。
                </div>
                
                <div class="paragraph">
                    仲淹居汾水，專用素教敷。
                </div>
                
                <div class="paragraph">
                    青青子衿輩，櫛比曳朝裾。
                </div>
                
                <div class="paragraph">
                    盛德苟無報，吾道將焉如。
                </div>
                
                <div class="paragraph">
                    鯉庭生二子，驪頷委雙珠。
                </div>
                
                <div class="paragraph">
                    樸厚有父風，學業張皇謨。
                </div>
                
                <div class="paragraph">
                    各登進士科，齊乘使者車。
                </div>
                
                <div class="paragraph">
                    閬中佐郡政，亳社司搉酤。
                </div>
                
                <div class="paragraph">
                    佐郡古半刺，可使惸嫠蘇。
                </div>
                
                <div class="paragraph">
                    搉酤今權道，亦助軍國須。
                </div>
                
                <div class="paragraph">
                    牽車驥雖屈，補履刃有餘。
                </div>
                
                <div class="paragraph">
                    誰謂佐著作，在上積薪芻。
                </div>
                
                <div class="paragraph">
                    誰謂光祿勳，其中混瓊琚。
                </div>
                
                <div class="paragraph">
                    我亦何爲者，先上青雲衢。
                </div>
                
                <div class="paragraph">
                    伐木空求友，拔茅未連茹。
                </div>
                
                <div class="paragraph">
                    終待奮直筆，會當伏青蒲。
                </div>
                
                <div class="paragraph">
                    請慎名與器，願分賢與愚。
                </div>
                
                <div class="paragraph">
                    彙征補皇極，戮力張道樞。
                </div>
                
                <div class="paragraph">
                    巨魚方喣沫，相忘在江湖。
                </div>
                
                <div class="paragraph">
                    冥鴻當順風，接翼摩太虛。
                </div>
                
                <div class="paragraph">
                    此志尚壹鬰，此別良悲吁。
                </div>
                
                <div class="paragraph">
                    苦縣且密邇，劍關多崎嶇。
                </div>
                
                <div class="paragraph">
                    于役勿爲歎，加飯聊自娛。
                </div>
                
                <div class="paragraph">
                    尺素惠好音，無惜雙鯉魚。
                </div>
                
        </div>
    </div>
</body>

</html>