<!DOCTYPE html>
<html>

<head>
    <title>
        酬崔光祿冬日述懷贈答
    </title>
    <meta name="keywords" content="酬崔光祿冬日述懷贈答 -- 張說">
    <meta name="description" content="酬崔光祿冬日述懷贈答 -- 張說">
    <meta property="og:title" content="酬崔光祿冬日述懷贈答">
    <meta property="og:url" content="https://vwood.xyz/poetry/87940833-3ec6-4df9-9f14-7bea9091ce63.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            酬崔光祿冬日述懷贈答
        </h2>
        <div class="author"><a href="/author/66efdbf8-7135-4218-aa15-1cad444fca6d.html" title="張說" target="_blank">
                張說
            </a> (唐)
        </div>
        <div class="paragraphs">
            
                <div class="paragraph">
                    徐陳嘗並作，枚馬亦同時。
                </div>
                
                <div class="paragraph">
                    各負當朝譽，俱承明主私。
                </div>
                
                <div class="paragraph">
                    夫君邁前侶，觀國騁奇姿。
                </div>
                
                <div class="paragraph">
                    山似鳴威鳳，泉如出寶龜。
                </div>
                
                <div class="paragraph">
                    才雄子雲筆，學廣仲舒帷。
                </div>
                
                <div class="paragraph">
                    紫綬拂三寺，朱門臨九逵。
                </div>
                
                <div class="paragraph">
                    昔我含香日，聯爾縉雲司。
                </div>
                
                <div class="paragraph">
                    朝攜蘭省步，夕退竹林期。
                </div>
                
                <div class="paragraph">
                    中路一分手，數載來何遲。
                </div>
                
                <div class="paragraph">
                    求友還相得，羣英復在茲。
                </div>
                
                <div class="paragraph">
                    留臺少人務，方駕遞尋追。
                </div>
                
                <div class="paragraph">
                    涉玩懷同賞，霑芳憶共持。
                </div>
                
                <div class="paragraph">
                    迎賓南澗飲，載妓東城嬉。
                </div>
                
                <div class="paragraph">
                    春郊綠畝秀，秋澗白雲滋。
                </div>
                
                <div class="paragraph">
                    名畫披人物，良書討滯疑。
                </div>
                
                <div class="paragraph">
                    興來光不惜，歡往迹如遺。
                </div>
                
                <div class="paragraph">
                    歲晏罷行樂，層城間所思。
                </div>
                
                <div class="paragraph">
                    夜魂燈處厭，朝髪鏡前衰。
                </div>
                
                <div class="paragraph">
                    忽枉崔駰什，兼流韋孟詞。
                </div>
                
                <div class="paragraph">
                    曲高彌寡和，主善代爲師。
                </div>
                
                <div class="paragraph">
                    齊戒觀華玉，留連歎色絲。
                </div>
                
                <div class="paragraph">
                    終慙起予者，何足與言詩。
                </div>
                
        </div>
    </div>
</body>

</html>