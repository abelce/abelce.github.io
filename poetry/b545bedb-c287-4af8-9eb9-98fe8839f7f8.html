<!DOCTYPE html>
<html>

<head>
    <title>
        赴江陵途中寄贈王二十補闕李十一拾遺李二十六員外翰林三學士
    </title>
    <meta name="keywords" content="赴江陵途中寄贈王二十補闕李十一拾遺李二十六員外翰林三學士 -- 韓愈">
    <meta name="description" content="赴江陵途中寄贈王二十補闕李十一拾遺李二十六員外翰林三學士 -- 韓愈">
    <meta property="og:title" content="赴江陵途中寄贈王二十補闕李十一拾遺李二十六員外翰林三學士">
    <meta property="og:url" content="https://vwood.xyz/poetry/b545bedb-c287-4af8-9eb9-98fe8839f7f8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            赴江陵途中寄贈王二十補闕李十一拾遺李二十六員外翰林三學士
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    孤臣昔放逐，血泣追愆尤。
                </div>
                
                <div class="paragraph">
                    汗漫不省識，怳如乘桴浮。
                </div>
                
                <div class="paragraph">
                    或自疑上疏，上疏豈其由。
                </div>
                
                <div class="paragraph">
                    是年京師旱，田畝少所收。
                </div>
                
                <div class="paragraph">
                    上憐民無食，征賦半已休。
                </div>
                
                <div class="paragraph">
                    有司恤經費，未免煩徵求。
                </div>
                
                <div class="paragraph">
                    富者既云急，貧者固已流。
                </div>
                
                <div class="paragraph">
                    傳聞閭里間，赤子棄渠溝。
                </div>
                
                <div class="paragraph">
                    持男易斗粟，掉臂莫肯酬。
                </div>
                
                <div class="paragraph">
                    我時出衢路，餓者何其稠。
                </div>
                
                <div class="paragraph">
                    親逢道邊死，佇立久咿嚘。
                </div>
                
                <div class="paragraph">
                    歸舍不能食，有如魚中鉤。
                </div>
                
                <div class="paragraph">
                    適會除御史，誠當得言秋。
                </div>
                
                <div class="paragraph">
                    拜疏移閤門，爲忠寧自謀。
                </div>
                
                <div class="paragraph">
                    上陳人疾苦，無令絕其喉。
                </div>
                
                <div class="paragraph">
                    下陳畿甸內，根本理宜優。
                </div>
                
                <div class="paragraph">
                    積雪騐豐熟，幸寬待蠶麰。
                </div>
                
                <div class="paragraph">
                    天子惻然感，司空歎綢繆。
                </div>
                
                <div class="paragraph">
                    謂言即施設，乃反遷炎州。
                </div>
                
                <div class="paragraph">
                    同官盡才俊，偏善柳與劉。
                </div>
                
                <div class="paragraph">
                    或慮語言洩，傳之落冤讐。
                </div>
                
                <div class="paragraph">
                    二子不宜爾，將疑斷還不。
                </div>
                
                <div class="paragraph">
                    中使臨門遣，頃刻不得留。
                </div>
                
                <div class="paragraph">
                    病妹臥牀褥，分知隔明幽。
                </div>
                
                <div class="paragraph">
                    悲啼乞就別，百請不頷頭。
                </div>
                
                <div class="paragraph">
                    弱妻抱稚子，出拜忘慚羞。
                </div>
                
                <div class="paragraph">
                    僶俛不回顧，行行詣連州。
                </div>
                
                <div class="paragraph">
                    朝爲青雲士，暮作白頭囚。
                </div>
                
                <div class="paragraph">
                    商山季冬月，冰凍絕行輈。
                </div>
                
                <div class="paragraph">
                    春風洞庭浪，出沒驚孤舟。
                </div>
                
                <div class="paragraph">
                    逾嶺到所任，低顏奉君侯。
                </div>
                
                <div class="paragraph">
                    酸寒何足道，隨事生瘡疣。
                </div>
                
                <div class="paragraph">
                    遠地觸途異，吏民似猨猴。
                </div>
                
                <div class="paragraph">
                    生獰多忿很，辭舌紛嘲啁。
                </div>
                
                <div class="paragraph">
                    白日屋簷下，雙鳴鬬鵂鶹。
                </div>
                
                <div class="paragraph">
                    有蛇類兩首，有蠱羣飛遊。
                </div>
                
                <div class="paragraph">
                    窮冬或搖扇，盛夏或重裘。
                </div>
                
                <div class="paragraph">
                    颶起最可畏，訇哮簸陵丘。
                </div>
                
                <div class="paragraph">
                    雷霆助光怪，氣象難比侔。
                </div>
                
                <div class="paragraph">
                    癘疫忽潛遘，十家無一瘳。
                </div>
                
                <div class="paragraph">
                    猜嫌動置毒，對案輙懷愁。
                </div>
                
                <div class="paragraph">
                    前日遇恩赦，私心喜還憂。
                </div>
                
                <div class="paragraph">
                    果然又羈縶，不得歸鋤耰。
                </div>
                
                <div class="paragraph">
                    此府雄且大，騰凌盡戈矛。
                </div>
                
                <div class="paragraph">
                    棲棲法曹掾，何處事卑陬。
                </div>
                
                <div class="paragraph">
                    生平企仁義，所學皆孔周。
                </div>
                
                <div class="paragraph">
                    早知大理官，不列三后儔。
                </div>
                
                <div class="paragraph">
                    何況親犴獄，敲搒發姦偷。
                </div>
                
                <div class="paragraph">
                    懸知失事勢，恐自罹罝罘。
                </div>
                
                <div class="paragraph">
                    湘水清且急，涼風日脩脩。
                </div>
                
                <div class="paragraph">
                    胡爲首歸路，旅泊尚夷猶。
                </div>
                
                <div class="paragraph">
                    昨者京使至，嗣皇傳冕旒。
                </div>
                
                <div class="paragraph">
                    赫然下明詔，首罪誅共吺。
                </div>
                
                <div class="paragraph">
                    復聞顛夭輩，峨冠進鴻疇。
                </div>
                
                <div class="paragraph">
                    班行再肅穆，璜珮鳴琅璆。
                </div>
                
                <div class="paragraph">
                    佇繼貞觀烈，邊封脫兜鍪。
                </div>
                
                <div class="paragraph">
                    三賢推侍從，卓犖傾枚鄒。
                </div>
                
                <div class="paragraph">
                    高議參造化，清文煥皇猷。
                </div>
                
                <div class="paragraph">
                    協心輔齊聖，致理同毛輶。
                </div>
                
                <div class="paragraph">
                    小雅詠鹿鳴，食苹貴呦呦。
                </div>
                
                <div class="paragraph">
                    遺風邈不嗣，豈憶嘗同裯。
                </div>
                
                <div class="paragraph">
                    失志早衰換，前期擬蜉蝣。
                </div>
                
                <div class="paragraph">
                    自從齒牙缺，始慕舌爲柔。
                </div>
                
                <div class="paragraph">
                    因疾鼻又塞，漸能等薰蕕。
                </div>
                
                <div class="paragraph">
                    深思罷官去，畢命依松楸。
                </div>
                
                <div class="paragraph">
                    空懷焉能果，但見歲已遒。
                </div>
                
                <div class="paragraph">
                    殷湯閔禽獸，解網祝蛛蝥。
                </div>
                
                <div class="paragraph">
                    雷煥掘寶劍，冤氛消斗牛。
                </div>
                
                <div class="paragraph">
                    茲道誠可尚，誰能借前籌。
                </div>
                
                <div class="paragraph">
                    殷勤答吾友，明月非暗投。
                </div>
                
        </div>
    </div>
</body>

</html>