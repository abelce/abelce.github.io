<!DOCTYPE html>
<html>

<head>
    <title>
        東禪百韻
    </title>
    <meta name="keywords" content="東禪百韻 -- 劉宰">
    <meta name="description" content="東禪百韻 -- 劉宰">
    <meta property="og:title" content="東禪百韻">
    <meta property="og:url" content="https://vwood.xyz/poetry/d4a8e3ab-2f31-48d1-988c-569858a7a2a7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            東禪百韻
        </h2>
        <div class="author"><a href="/author/a8caeea7-351f-429a-8311-950043920fdb.html" title="劉宰" target="_blank">
                劉宰
            </a> (宋)
        </div>
        <div class="paragraphs">
            
                <div class="paragraph">
                    羣居厭囂煩，兀坐悵離索。
                </div>
                
                <div class="paragraph">
                    動靜兩何心，求端徯先覺。
                </div>
                
                <div class="paragraph">
                    張氏好兄弟，同游得先諾。
                </div>
                
                <div class="paragraph">
                    重以臨邛客，雍容出蓮幕。
                </div>
                
                <div class="paragraph">
                    二難秀金枝，高會困酬酢。
                </div>
                
                <div class="paragraph">
                    客來驚醉夢，倒屣出簾箔。
                </div>
                
                <div class="paragraph">
                    符子方下帷，訓子傳家學。
                </div>
                
                <div class="paragraph">
                    湯子方涉筆，詞賦工雕斵。
                </div>
                
                <div class="paragraph">
                    閉門各有適，跫然聞剝啄。
                </div>
                
                <div class="paragraph">
                    錢君丈人行，邂逅同出郭。
                </div>
                
                <div class="paragraph">
                    衝飈翼飛蓋，宿潤沾芒屩。
                </div>
                
                <div class="paragraph">
                    山僧迎戶外，蕭散出林鶴。
                </div>
                
                <div class="paragraph">
                    升堂忽起敬，先正事超卓。
                </div>
                
                <div class="paragraph">
                    於今國猶活，繄爾盡忠恪。
                </div>
                
                <div class="paragraph">
                    禪房燈火闇，遺像丹青落。
                </div>
                
                <div class="paragraph">
                    惟餘我輩人，往事記其略。
                </div>
                
                <div class="paragraph">
                    緬懷百年後，賢愚一丘貉。
                </div>
                
                <div class="paragraph">
                    風爐催煮茗，胸次澆磊落。
                </div>
                
                <div class="paragraph">
                    開軒一凝睇，偉觀奪巖壑。
                </div>
                
                <div class="paragraph">
                    古木矯龍蛇，藤蘿喧鳥雀。
                </div>
                
                <div class="paragraph">
                    亭亭階前竹，左右森矛矟。
                </div>
                
                <div class="paragraph">
                    老榦欲摩空，穉綠猶含籜。
                </div>
                
                <div class="paragraph">
                    微風度疎櫺，萬竅呈笙籥。
                </div>
                
                <div class="paragraph">
                    鼎來聞歌呼，冠带亦褒博。
                </div>
                
                <div class="paragraph">
                    汝豈陳孟公，四坐爲驚愕。
                </div>
                
                <div class="paragraph">
                    禍福寧所知，字畫妄穿鑿。
                </div>
                
                <div class="paragraph">
                    俳優時所拙，掀髯資一噱。
                </div>
                
                <div class="paragraph">
                    山僧如有意，太息事殊昨。
                </div>
                
                <div class="paragraph">
                    衆真擁靈君，昨夢非冥漠。
                </div>
                
                <div class="paragraph">
                    人情良易感，意氣隨飄泊。
                </div>
                
                <div class="paragraph">
                    焉知宋玉賦，浪費屠門嚼。
                </div>
                
                <div class="paragraph">
                    朝雲無定姿，密意終難托。
                </div>
                
                <div class="paragraph">
                    棄置勿重陳，聲色等臭惡。
                </div>
                
                <div class="paragraph">
                    觴行奉壺矢，尚想古樂樂。
                </div>
                
                <div class="paragraph">
                    圍棊對空枰，白日忽飛雹。
                </div>
                
                <div class="paragraph">
                    勢成秦始大，計誤魯日削。
                </div>
                
                <div class="paragraph">
                    將士兒戯爾，迴旋守宮鑰。
                </div>
                
                <div class="paragraph">
                    車馬或殆煩，俘虜到幃幄。
                </div>
                
                <div class="paragraph">
                    張拳合奇偶，奮臂幾攫摶。
                </div>
                
                <div class="paragraph">
                    嘉名襲百子，覆射師方朔。
                </div>
                
                <div class="paragraph">
                    數窮或自蹈，世事真難度。
                </div>
                
                <div class="paragraph">
                    情性漸浩浩，奧義相磨琢。
                </div>
                
                <div class="paragraph">
                    壽夭徵彭殤，小大稽鵬鸒。
                </div>
                
                <div class="paragraph">
                    天高何所懸，地垕何所著。
                </div>
                
                <div class="paragraph">
                    孰怒而雷震，孰笑而電爍。
                </div>
                
                <div class="paragraph">
                    興王悼煢獨，季世慘炮烙。
                </div>
                
                <div class="paragraph">
                    道隆此何幸，道降此何薄。
                </div>
                
                <div class="paragraph">
                    生乎誰汝恩，逝矣誰汝虐。
                </div>
                
                <div class="paragraph">
                    毫釐有必爭，司馬振鐃鐲。
                </div>
                
                <div class="paragraph">
                    義正誓不屈，勇士赴鼎鑊。
                </div>
                
                <div class="paragraph">
                    少焉兩忘言，水浄潛鱗灼。
                </div>
                
                <div class="paragraph">
                    行樂未有極，暮霞橫日脚。
                </div>
                
                <div class="paragraph">
                    催歸走童隸，欲去仍復却。
                </div>
                
                <div class="paragraph">
                    顧瞻忽有念，鬰悒忘諧謔。
                </div>
                
                <div class="paragraph">
                    鑿井成先志，結甃石鑿鑿。
                </div>
                
                <div class="paragraph">
                    危亭俯逵道，棟宇更旁拓。
                </div>
                
                <div class="paragraph">
                    北牖瞰清渠，西軒粲花藥。
                </div>
                
                <div class="paragraph">
                    借問彼何營，游手事蒲博。
                </div>
                
                <div class="paragraph">
                    荆簪田家婦，羣居勇奔躍。
                </div>
                
                <div class="paragraph">
                    有問不能對，彼豈棄耕穫。
                </div>
                
                <div class="paragraph">
                    似言歲苦饑，貨鬻逮錢鎛。
                </div>
                
                <div class="paragraph">
                    多謝賢令君，惻怛憂民瘼。
                </div>
                
                <div class="paragraph">
                    精誠徹高厚，一雨洗炎熇。
                </div>
                
                <div class="paragraph">
                    種藝貴及時，少稽溝澮涸。
                </div>
                
                <div class="paragraph">
                    丁錢曾幾何，秋苗遺合勺。
                </div>
                
                <div class="paragraph">
                    牌追甚星火，胥吏踰毒蠚。
                </div>
                
                <div class="paragraph">
                    或云勾稽職，久矣廢矩彠。
                </div>
                
                <div class="paragraph">
                    催科苦重疊，受害徧貧弱。
                </div>
                
                <div class="paragraph">
                    丁壯腹難枵，努力重鋤穫。
                </div>
                
                <div class="paragraph">
                    老婦徒跣去，詎敢辭笞掠。
                </div>
                
                <div class="paragraph">
                    暮歸已戴星，晨出雞咿喔。
                </div>
                
                <div class="paragraph">
                    疾行君勿嗤，寸步千里邈。
                </div>
                
                <div class="paragraph">
                    吾聞古哲王，重本抑末作。
                </div>
                
                <div class="paragraph">
                    豈其倚市門，餘財暨丹雘。
                </div>
                
                <div class="paragraph">
                    而此力田民，往往困椎剝。
                </div>
                
                <div class="paragraph">
                    令君誠昭昭，忠告期諤諤。
                </div>
                
                <div class="paragraph">
                    念此久忘歸，露濡襟袖渥。
                </div>
                
                <div class="paragraph">
                    餘香來佛殿，幽響動簷鐸。
                </div>
                
                <div class="paragraph">
                    空庭炳雙燭，木末翻鳥鵲。
                </div>
                
                <div class="paragraph">
                    清興浩無涯，洗盞復更酌。
                </div>
                
                <div class="paragraph">
                    殘盃屏督郵，珍送來絲絡。
                </div>
                
                <div class="paragraph">
                    茲懽誠有餘，茲會歎難數。
                </div>
                
                <div class="paragraph">
                    別駕人中仙，精爽排秋鶚。
                </div>
                
                <div class="paragraph">
                    六年脫曹尉，緹車佐方嶽。
                </div>
                
                <div class="paragraph">
                    少須尺一詔，歸持紫荷橐。
                </div>
                
                <div class="paragraph">
                    堂堂蒲圻掾，少學鄙衛霍。
                </div>
                
                <div class="paragraph">
                    棲遲綰黄綬，百鍊斂鋒鍔。
                </div>
                
                <div class="paragraph">
                    踞鞍尚堪行，投筆清河洛。
                </div>
                
                <div class="paragraph">
                    含山控邊陲，壯志方蹻蹻。
                </div>
                
                <div class="paragraph">
                    逝將策殊勳，恩光輝棣萼。
                </div>
                
                <div class="paragraph">
                    粹然六君子，總抱荆山璞。
                </div>
                
                <div class="paragraph">
                    或登賢能書，拏雲出頭角。
                </div>
                
                <div class="paragraph">
                    或游王侯間，健筆驅蛟鱷。
                </div>
                
                <div class="paragraph">
                    或欲振家聲，塵言束高閣。
                </div>
                
                <div class="paragraph">
                    行矣拔連茹，大廷副親擢。
                </div>
                
                <div class="paragraph">
                    誰其戀鄉邑，株守甘齷齪。
                </div>
                
                <div class="paragraph">
                    惟予與世違，自分同尺蠖。
                </div>
                
                <div class="paragraph">
                    他時一樽酒，重赴山僧約。
                </div>
                
        </div>
    </div>
</body>

</html>