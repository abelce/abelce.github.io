<!DOCTYPE html>
<html>

<head>
    <title>
        甲寅寒食日訪徐子融子融同出游晚歸誌所歷二十六韵
    </title>
    <meta name="keywords" content="甲寅寒食日訪徐子融子融同出游晚歸誌所歷二十六韵 -- 陳文蔚">
    <meta name="description" content="甲寅寒食日訪徐子融子融同出游晚歸誌所歷二十六韵 -- 陳文蔚">
    <meta property="og:title" content="甲寅寒食日訪徐子融子融同出游晚歸誌所歷二十六韵">
    <meta property="og:url" content="https://vwood.xyz/poetry/f38c321f-9f3d-4772-a878-959ca6805eed.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            甲寅寒食日訪徐子融子融同出游晚歸誌所歷二十六韵
        </h2>
        <div class="author"><a href="/author/bcaf98fd-6c8c-4c10-9019-8558205c9b38.html" title="陳文蔚" target="_blank">
                陳文蔚
            </a> (宋)
        </div>
        <div class="paragraphs">
            
                <div class="paragraph">
                    至後一百五，春光正韶華。
                </div>
                
                <div class="paragraph">
                    往往天氣少，多與人事差。
                </div>
                
                <div class="paragraph">
                    今年特清朗，川原爛紅霞。
                </div>
                
                <div class="paragraph">
                    埋頭卷書冊，訪友况不賒。
                </div>
                
                <div class="paragraph">
                    盡日俱襄陽，滿城同看花。
                </div>
                
                <div class="paragraph">
                    百種鬭紅紫，意氣各雄夸。
                </div>
                
                <div class="paragraph">
                    忽焉有招呼，徑醉碧桃家。
                </div>
                
                <div class="paragraph">
                    主人意厚甚，更約觀金沙。
                </div>
                
                <div class="paragraph">
                    而我方與子，浩蕩興無涯。
                </div>
                
                <div class="paragraph">
                    但恐催日馭，所幸未西斜。
                </div>
                
                <div class="paragraph">
                    行行復行行，小築逢異葩。
                </div>
                
                <div class="paragraph">
                    雜然不知名，品品亦自嘉。
                </div>
                
                <div class="paragraph">
                    園翁旋相問，酌酒仍烹茶。
                </div>
                
                <div class="paragraph">
                    珍重頗深簡，市井避喧譁。
                </div>
                
                <div class="paragraph">
                    子乃若有告，未語先咨嗟。
                </div>
                
                <div class="paragraph">
                    願言更出郭，前林路非遐。
                </div>
                
                <div class="paragraph">
                    會當有奇遇，始信我不訛。
                </div>
                
                <div class="paragraph">
                    果見山下蒙，一泓瑩無瑕。
                </div>
                
                <div class="paragraph">
                    淵然蟠蛟龍，不爲藏黽蛙。
                </div>
                
                <div class="paragraph">
                    稍稍出奇怪，羅列如髻丫。
                </div>
                
                <div class="paragraph">
                    須臾聳嶄絕，煉不經女媧。
                </div>
                
                <div class="paragraph">
                    特立如丈夫，匪可干以邪。
                </div>
                
                <div class="paragraph">
                    相與發浩歎，題品乃未加。
                </div>
                
                <div class="paragraph">
                    因念世沈晦，豈但如爾耶。
                </div>
                
                <div class="paragraph">
                    乘風且歸歟，投林有昏鴉。
                </div>
                
                <div class="paragraph">
                    聊爲賦此詩，醉筆歌龍蛇。
                </div>
                
        </div>
    </div>
</body>

</html>