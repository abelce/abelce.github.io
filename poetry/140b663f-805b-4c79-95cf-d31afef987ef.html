<!DOCTYPE html>
<html>

<head>
    <title>
        贈篆書吳全仲古風
    </title>
    <meta name="keywords" content="贈篆書吳全仲古風 -- 歐陽光祖">
    <meta name="description" content="贈篆書吳全仲古風 -- 歐陽光祖">
    <meta property="og:title" content="贈篆書吳全仲古風">
    <meta property="og:url" content="https://vwood.xyz/poetry/140b663f-805b-4c79-95cf-d31afef987ef.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈篆書吳全仲古風
        </h2>
        <div class="author"><a href="/author/896efa0a-6eec-4785-a7f3-058b4ce9f440.html" title="歐陽光祖" target="_blank">
                歐陽光祖
            </a> (宋)
        </div>
        <div class="paragraphs">
            
                <div class="paragraph">
                    黄帝史倉初作書，依類象形書亦疏。
                </div>
                
                <div class="paragraph">
                    獸蹄鳥跡頗奇怪，乾端坤倪微發舒。
                </div>
                
                <div class="paragraph">
                    周籀大篆十五篇，體製漸與蒼史殊。
                </div>
                
                <div class="paragraph">
                    秦兼七國有天下，混一土宇同書車。
                </div>
                
                <div class="paragraph">
                    趙高采歷競新作，胡母博學誇宏橅。
                </div>
                
                <div class="paragraph">
                    是時小篆方挺出，蒼籀字畫勤芟除。
                </div>
                
                <div class="paragraph">
                    雲陽繫囚變隸體，世喜簡便爭奔趨。
                </div>
                
                <div class="paragraph">
                    人文日巧僞日勝，古意自此皆荒蕪。
                </div>
                
                <div class="paragraph">
                    嶧山野火惟焦蘇，苦縣光和碑亦無。
                </div>
                
                <div class="paragraph">
                    宣王石鼓後來出，真贋莫訂徒嗟吁。
                </div>
                
                <div class="paragraph">
                    陽冰凜凜及前輩，字骨瘦硬中敷腴。
                </div>
                
                <div class="paragraph">
                    潮乎下筆亦清切，杜陵謂與李蔡俱。
                </div>
                
                <div class="paragraph">
                    寂寥恍已隔千載，遊心藝苑惟長驅。
                </div>
                
                <div class="paragraph">
                    我朝巨筆惟章徐，武夷近數延陵吳。
                </div>
                
                <div class="paragraph">
                    吳君心近覷天巧，瘦不露骨肥不粗。
                </div>
                
                <div class="paragraph">
                    小字銀鈎鐵畫如，大字龍蛇相鬰紆。
                </div>
                
                <div class="paragraph">
                    上窮羲黄下秦漢，掎摭彝鼎并盤盂。
                </div>
                
                <div class="paragraph">
                    知音惜無浣花老，侯門欲曳鄒陽裾。
                </div>
                
                <div class="paragraph">
                    勸君行矣勿留滯，識真四海多通儒。
                </div>
                
                <div class="paragraph">
                    莫學婦人寫陰符，莫作奇字索酒沽。
                </div>
                
                <div class="paragraph">
                    摩崖他日頌功德，大字深刻真良圖。
                </div>
                
        </div>
    </div>
</body>

</html>