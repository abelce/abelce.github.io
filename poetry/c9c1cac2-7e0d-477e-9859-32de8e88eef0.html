<!DOCTYPE html>
<html>

<head>
    <title>
        小兒詩
    </title>
    <meta name="keywords" content="小兒詩 -- 路德延">
    <meta name="description" content="小兒詩 -- 路德延">
    <meta property="og:title" content="小兒詩">
    <meta property="og:url" content="https://vwood.xyz/poetry/c9c1cac2-7e0d-477e-9859-32de8e88eef0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            小兒詩
        </h2>
        <div class="author"><a href="/author/4ca5c9d8-650d-4c07-9ad6-893508087737.html" title="路德延" target="_blank">
                路德延
            </a> (唐)
        </div>
        <div class="paragraphs">
            
                <div class="paragraph">
                    情態任天然，桃紅兩頰鮮。
                </div>
                
                <div class="paragraph">
                    乍行人共看，初語客多憐。
                </div>
                
                <div class="paragraph">
                    臂膊肥如瓠，肌膚軟勝綿。
                </div>
                
                <div class="paragraph">
                    長頭纔覆額，分角漸垂肩。
                </div>
                
                <div class="paragraph">
                    散誕無塵慮，逍遙占地仙。
                </div>
                
                <div class="paragraph">
                    排衙朱閣上，喝道畫堂前。
                </div>
                
                <div class="paragraph">
                    合調歌楊柳，齊聲踏採蓮。
                </div>
                
                <div class="paragraph">
                    走隄行細雨，奔巷趁輕煙。
                </div>
                
                <div class="paragraph">
                    嫩竹乘爲馬，新蒲折作鞭。
                </div>
                
                <div class="paragraph">
                    鶯雛金鏇繫，猫自綵絲牽。
                </div>
                
                <div class="paragraph">
                    擁鶴歸晴島，驅鵝入暖泉。
                </div>
                
                <div class="paragraph">
                    楊花爭弄雪，榆葉共收錢。
                </div>
                
                <div class="paragraph">
                    錫鏡當胸挂，銀珠對耳懸。
                </div>
                
                <div class="paragraph">
                    頭依蒼鶻裹，袖學柘枝揎。
                </div>
                
                <div class="paragraph">
                    酒殢丹砂暖，茶催小玉煎。
                </div>
                
                <div class="paragraph">
                    頻邀籌箸掙，時乞繡鍼穿。
                </div>
                
                <div class="paragraph">
                    寶篋拏紅豆，妝奩拾翠鈿。
                </div>
                
                <div class="paragraph">
                    戲袍披按褥，劣帽戴靴氈。
                </div>
                
                <div class="paragraph">
                    展畫趍三聖，開屏笑七賢。
                </div>
                
                <div class="paragraph">
                    貯懷青杏小，垂額綠荷圓。
                </div>
                
                <div class="paragraph">
                    驚滴霑羅淚，嬌流汚錦涎。
                </div>
                
                <div class="paragraph">
                    倦書饒婭姹，憎藥巧遷延。
                </div>
                
                <div class="paragraph">
                    弄帳鸞綃映，藏衾鳳綺纏。
                </div>
                
                <div class="paragraph">
                    指敲迎使鼓，筋撥賽神弦。
                </div>
                
                <div class="paragraph">
                    簾拂魚鉤動，箏推雁柱偏。
                </div>
                
                <div class="paragraph">
                    碁圖添路畫，笛管欠聲鐫。
                </div>
                
                <div class="paragraph">
                    惱客初酣睡，驚僧半入禪。
                </div>
                
                <div class="paragraph">
                    尋蛛窮屋瓦，探雀遍樓椽。
                </div>
                
                <div class="paragraph">
                    拋果忙開口，藏鉤亂出拳。
                </div>
                
                <div class="paragraph">
                    夜分圍榾柮，朝聚打鞦韆。
                </div>
                
                <div class="paragraph">
                    折竹裝泥燕，添絲放紙鳶。
                </div>
                
                <div class="paragraph">
                    互誇輪水碓，相教放風旋。
                </div>
                
                <div class="paragraph">
                    旗小裁紅絹，書幽截碧牋。
                </div>
                
                <div class="paragraph">
                    遠鋪張鴿網，低控射蠅弦。
                </div>
                
                <div class="paragraph">
                    詀語時時道，謠歌處處傳。
                </div>
                
                <div class="paragraph">
                    匿牕眉乍曲，遮路臂相連。
                </div>
                
                <div class="paragraph">
                    鬬草當春逕，爭毬出晚田。
                </div>
                
                <div class="paragraph">
                    柳傍慵獨坐，花底困橫眠。
                </div>
                
                <div class="paragraph">
                    等鵲前籬畔，聽蛩伏砌邊。
                </div>
                
                <div class="paragraph">
                    傍枝粘舞蝶，隈樹捉鳴蟬。
                </div>
                
                <div class="paragraph">
                    平島誇趫上，層崖逞捷緣。
                </div>
                
                <div class="paragraph">
                    嫩苔車跡小，深雪履痕全。
                </div>
                
                <div class="paragraph">
                    競指雲生岫，齊呼月上天。
                </div>
                
                <div class="paragraph">
                    蟻窠尋逕斸，蜂穴遶階填。
                </div>
                
                <div class="paragraph">
                    樵唱迴深嶺，牛歌下遠川。
                </div>
                
                <div class="paragraph">
                    壘柴爲屋木，和土作盤筵。
                </div>
                
                <div class="paragraph">
                    險砌高臺石，危跳峻塔磚。
                </div>
                
                <div class="paragraph">
                    忽陞隣舍樹，偷上後池船。
                </div>
                
                <div class="paragraph">
                    項橐稱師日，甘羅作相年。
                </div>
                
                <div class="paragraph">
                    明時方任德，勸爾減狂顛。
                </div>
                
        </div>
    </div>
</body>

</html>