<!DOCTYPE html>
<html>

<head>
    <title>
        和漢老弟南坡三十韻
    </title>
    <meta name="keywords" content="和漢老弟南坡三十韻 -- 虞儔">
    <meta name="description" content="和漢老弟南坡三十韻 -- 虞儔">
    <meta property="og:title" content="和漢老弟南坡三十韻">
    <meta property="og:url" content="https://vwood.xyz/poetry/34e5689c-c32b-48ab-9d74-f6043ddd8012.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和漢老弟南坡三十韻
        </h2>
        <div class="author"><a href="/author/7a87cdf9-7ab0-4578-9584-2627bff4822f.html" title="虞儔" target="_blank">
                虞儔
            </a> (宋)
        </div>
        <div class="paragraphs">
            
                <div class="paragraph">
                    北闕書休上，東山妓不携。
                </div>
                
                <div class="paragraph">
                    宦情元夢鹿，交道只黄鸝。
                </div>
                
                <div class="paragraph">
                    瓜戍懷桐汭，星回直攝提。
                </div>
                
                <div class="paragraph">
                    雙鳬方欲下，隻履又還西。
                </div>
                
                <div class="paragraph">
                    塵土慙書劍，江山識杖藜。
                </div>
                
                <div class="paragraph">
                    青冥甘蹭蹬，素手孰提撕。
                </div>
                
                <div class="paragraph">
                    笑幕空巢燕，憐藩幾觸羝。
                </div>
                
                <div class="paragraph">
                    茲坡何爽塏，造物復推擠。
                </div>
                
                <div class="paragraph">
                    蕭寺鐘聲遠，坊門酒旆低。
                </div>
                
                <div class="paragraph">
                    目行無遠近，脚力免攀躋。
                </div>
                
                <div class="paragraph">
                    更喜經前圃，何妨過小溪。
                </div>
                
                <div class="paragraph">
                    烟林輕曳練，雲岫近橫梯。
                </div>
                
                <div class="paragraph">
                    井邑千家麗，川原四望迷。
                </div>
                
                <div class="paragraph">
                    披榛通曲逕，鋤麥亂蔬畦。
                </div>
                
                <div class="paragraph">
                    梅杏增奇觀，牛羊失舊蹊。
                </div>
                
                <div class="paragraph">
                    道傍知苦李，霜後認紅梨。
                </div>
                
                <div class="paragraph">
                    植竹行抽笋，栽楊蚤秀稊。
                </div>
                
                <div class="paragraph">
                    霞蒸桃處處，露怨草凄凄。
                </div>
                
                <div class="paragraph">
                    紅白宜相間，高卑未得齊。
                </div>
                
                <div class="paragraph">
                    壺漿旁舍乞，飯裹小童齎。
                </div>
                
                <div class="paragraph">
                    著屐應同謝，登仙不羨倪。
                </div>
                
                <div class="paragraph">
                    芳菲催羯鼓，早晚映榱題。
                </div>
                
                <div class="paragraph">
                    葵綠新含露，芹香舊煮泥。
                </div>
                
                <div class="paragraph">
                    鴻賓天外去，鳩婦雨中啼。
                </div>
                
                <div class="paragraph">
                    密蔭真堪託，安枝可以栖。
                </div>
                
                <div class="paragraph">
                    應須回俗駕，未肯厭家雞。
                </div>
                
                <div class="paragraph">
                    蜂識花前酒，鴉隨隴上犁。
                </div>
                
                <div class="paragraph">
                    角看童子丱，齒見老人齯。
                </div>
                
                <div class="paragraph">
                    靖節蓮爲社，梁侯稊覓稗。
                </div>
                
                <div class="paragraph">
                    問渠何所見，公子豈知嵇。
                </div>
                
        </div>
    </div>
</body>

</html>