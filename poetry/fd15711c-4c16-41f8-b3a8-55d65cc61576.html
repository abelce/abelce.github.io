<!DOCTYPE html>
<html>

<head>
    <title>
        孟君復仲春來杭相聚三月餘一日必三胥會忽焉告去直敘離懷爲四言一首
    </title>
    <meta name="keywords" content="孟君復仲春來杭相聚三月餘一日必三胥會忽焉告去直敘離懷爲四言一首 -- 方回">
    <meta name="description" content="孟君復仲春來杭相聚三月餘一日必三胥會忽焉告去直敘離懷爲四言一首 -- 方回">
    <meta property="og:title" content="孟君復仲春來杭相聚三月餘一日必三胥會忽焉告去直敘離懷爲四言一首">
    <meta property="og:url" content="https://vwood.xyz/poetry/fd15711c-4c16-41f8-b3a8-55d65cc61576.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            孟君復仲春來杭相聚三月餘一日必三胥會忽焉告去直敘離懷爲四言一首
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    九年三見，昔疏未親。
                </div>
                
                <div class="paragraph">
                    一日三見，今也何頻。
                </div>
                
                <div class="paragraph">
                    有來者馬，于霅之濱。
                </div>
                
                <div class="paragraph">
                    有柳未絮，時維仲春。
                </div>
                
                <div class="paragraph">
                    豈無可交，華屋朱輪。
                </div>
                
                <div class="paragraph">
                    接膝握手，豈無他人。
                </div>
                
                <div class="paragraph">
                    睠焉陋巷，總是纍臣。
                </div>
                
                <div class="paragraph">
                    孟獻忘勢，王翰願鄰。
                </div>
                
                <div class="paragraph">
                    嗟子之意，孔厚且真。
                </div>
                
                <div class="paragraph">
                    揣我所有，閴無一珍。
                </div>
                
                <div class="paragraph">
                    英英令節，穆穆良辰。
                </div>
                
                <div class="paragraph">
                    泛彼清漣，出其闍闉。
                </div>
                
                <div class="paragraph">
                    和風吹衣，芳露滴巾。
                </div>
                
                <div class="paragraph">
                    載聽其嚶，載采其辛。
                </div>
                
                <div class="paragraph">
                    乃饌我鮮，乃酌我醇。
                </div>
                
                <div class="paragraph">
                    我酣子謔，子吟我呻。
                </div>
                
                <div class="paragraph">
                    我無子鬩，子無我顰。
                </div>
                
                <div class="paragraph">
                    厥月三團，百笑弗嗔。
                </div>
                
                <div class="paragraph">
                    積潦滿道，朝炊無薪。
                </div>
                
                <div class="paragraph">
                    繫鞍于門，致此嘉賓。
                </div>
                
                <div class="paragraph">
                    我窺子胸，萬卷橫陳。
                </div>
                
                <div class="paragraph">
                    目電舌雷，筆聖詩神。
                </div>
                
                <div class="paragraph">
                    鍛以一字，衡之千鈞。
                </div>
                
                <div class="paragraph">
                    吉甫史克，蒙莊靈均。
                </div>
                
                <div class="paragraph">
                    出其下者，詛楚過秦。
                </div>
                
                <div class="paragraph">
                    等而上之，清廟生民。
                </div>
                
                <div class="paragraph">
                    子踰立年，我登七旬。
                </div>
                
                <div class="paragraph">
                    顧影自憐，髪禿膚皴。
                </div>
                
                <div class="paragraph">
                    衰顔槁悴，老語譫諄。
                </div>
                
                <div class="paragraph">
                    送子此謠，肝膽輪囷。
                </div>
                
                <div class="paragraph">
                    子之家世，凌煙麒麟。
                </div>
                
                <div class="paragraph">
                    子之爵位，曲逆平津。
                </div>
                
                <div class="paragraph">
                    我幸未死，山林食貧。
                </div>
                
                <div class="paragraph">
                    兩不相忘，雲鴻水鱗。
                </div>
                
        </div>
    </div>
</body>

</html>