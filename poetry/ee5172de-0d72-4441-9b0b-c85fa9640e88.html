<!DOCTYPE html>
<html>

<head>
    <title>
        瓜洲驛奉餞張侍御公拜膳部郎中却復憲臺充賀蘭大夫留後使之嶺南時侍御先在淮南幕府
    </title>
    <meta name="keywords" content="瓜洲驛奉餞張侍御公拜膳部郎中却復憲臺充賀蘭大夫留後使之嶺南時侍御先在淮南幕府 -- 劉長卿">
    <meta name="description" content="瓜洲驛奉餞張侍御公拜膳部郎中却復憲臺充賀蘭大夫留後使之嶺南時侍御先在淮南幕府 -- 劉長卿">
    <meta property="og:title" content="瓜洲驛奉餞張侍御公拜膳部郎中却復憲臺充賀蘭大夫留後使之嶺南時侍御先在淮南幕府">
    <meta property="og:url" content="https://vwood.xyz/poetry/ee5172de-0d72-4441-9b0b-c85fa9640e88.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            瓜洲驛奉餞張侍御公拜膳部郎中却復憲臺充賀蘭大夫留後使之嶺南時侍御先在淮南幕府
        </h2>
        <div class="author"><a href="/author/f11aa395-bb00-4069-9362-9c6e580b168e.html" title="劉長卿" target="_blank">
                劉長卿
            </a> (唐)
        </div>
        <div class="paragraphs">
            
                <div class="paragraph">
                    太華高標峻，青陽淑氣盤。
                </div>
                
                <div class="paragraph">
                    屬辭傾渤澥，稱價掩琅玕。
                </div>
                
                <div class="paragraph">
                    楊葉頻推中，芸香早拜官。
                </div>
                
                <div class="paragraph">
                    後來慚轍跡，先達仰門闌。
                </div>
                
                <div class="paragraph">
                    佐劇勞黃綬，提綱疾素餐。
                </div>
                
                <div class="paragraph">
                    風生趨府步，筆偃觸邪冠。
                </div>
                
                <div class="paragraph">
                    骨鯁知難屈，鋒鋩豈易干。
                </div>
                
                <div class="paragraph">
                    佇將調玉鉉，翻自落金丸。
                </div>
                
                <div class="paragraph">
                    異議那容直，專權本畏彈。
                </div>
                
                <div class="paragraph">
                    寸心寧有負，三黜竟無端。
                </div>
                
                <div class="paragraph">
                    適喜鴻私降，旋驚羽檄攢。
                </div>
                
                <div class="paragraph">
                    國憐朝市易，人怨虎狼殘。
                </div>
                
                <div class="paragraph">
                    天地龍初見，風塵虜未殫。
                </div>
                
                <div class="paragraph">
                    隨川歸少海，就日背長安。
                </div>
                
                <div class="paragraph">
                    副相榮分寄，輸忠義不刊。
                </div>
                
                <div class="paragraph">
                    擊胡馳汗馬，遷蜀扈鳴鑾。
                </div>
                
                <div class="paragraph">
                    月罷名卿署，星懸上將壇。
                </div>
                
                <div class="paragraph">
                    三軍搖斾出，百越畫圖觀。
                </div>
                
                <div class="paragraph">
                    茅茹能相引，泥沙肯再蟠。
                </div>
                
                <div class="paragraph">
                    兼榮知任重，交辟許才難。
                </div>
                
                <div class="paragraph">
                    勁直隨臺柏，芳香動省蘭。
                </div>
                
                <div class="paragraph">
                    璧從全趙去，鵬自北溟摶。
                </div>
                
                <div class="paragraph">
                    星象銜新寵，風霜帶舊寒。
                </div>
                
                <div class="paragraph">
                    是非生倚伏，榮辱繫悲歡。
                </div>
                
                <div class="paragraph">
                    疇昔偏殊眄，屯蒙獨永歎。
                </div>
                
                <div class="paragraph">
                    不才成擁腫，失計似邯鄲。
                </div>
                
                <div class="paragraph">
                    江國傷移律，家山憶考槃。
                </div>
                
                <div class="paragraph">
                    一爲鷗鳥誤，三見露華團。
                </div>
                
                <div class="paragraph">
                    回首青雲裏，應憐濁水瀾。
                </div>
                
                <div class="paragraph">
                    愧將生事托，羞向鬢毛看。
                </div>
                
                <div class="paragraph">
                    知己傷愆素，他人自好丹。
                </div>
                
                <div class="paragraph">
                    鄉春連楚越，旅宿寄風湍。
                </div>
                
                <div class="paragraph">
                    世路東流水，滄江一釣竿。
                </div>
                
                <div class="paragraph">
                    松聲伯禹穴，草色子陵灘。
                </div>
                
                <div class="paragraph">
                    度嶺情何遽，臨流興未闌。
                </div>
                
                <div class="paragraph">
                    梅花分路遠，揚子上潮寬。
                </div>
                
                <div class="paragraph">
                    夢想懷依倚，煙波限渺漫。
                </div>
                
                <div class="paragraph">
                    且愁無去雁，寧翼少回鸞。
                </div>
                
                <div class="paragraph">
                    極浦春帆迥，空郊晚騎單。
                </div>
                
                <div class="paragraph">
                    獨憐南渡月，今夕送歸鞍。
                </div>
                
        </div>
    </div>
</body>

</html>