<!DOCTYPE html>
<html>

<head>
    <title>
        送李端叔
    </title>
    <meta name="keywords" content="送李端叔 -- 徐積">
    <meta name="description" content="送李端叔 -- 徐積">
    <meta property="og:title" content="送李端叔">
    <meta property="og:url" content="https://vwood.xyz/poetry/1c90d91f-2694-4a91-9bc7-13246d3506ad.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送李端叔
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    有人頗似長沙傅，得官亦望長沙去。
                </div>
                
                <div class="paragraph">
                    去時好賦楚江謠，還使風騷滿江路。
                </div>
                
                <div class="paragraph">
                    便須酌酒弔三閭，正是忠魂冤憤處。
                </div>
                
                <div class="paragraph">
                    縣令如今未去時，蘭亭故事猶可爲。
                </div>
                
                <div class="paragraph">
                    莫惜千筒萬筒往，諸君方壯我已疲。
                </div>
                
                <div class="paragraph">
                    登科學究文章豪，數奇老將詩能高。
                </div>
                
                <div class="paragraph">
                    長沙縣令號才吏，方將睥睨謝與曹。
                </div>
                
                <div class="paragraph">
                    凉風即是八九月，紅萸黄菊花將發。
                </div>
                
                <div class="paragraph">
                    正是詩家得意時，莫學古人悲莫節。
                </div>
                
                <div class="paragraph">
                    東南美者有吳姬，紅襦繡袂無所施。
                </div>
                
                <div class="paragraph">
                    把酒一卮輕皓腕，得詩一句勝蛾眉。
                </div>
                
                <div class="paragraph">
                    山夫野叟只如此，諸君達者應相嗤。
                </div>
                
                <div class="paragraph">
                    有酒且慢飲，有歌且慢謳。
                </div>
                
                <div class="paragraph">
                    共君說懷抱，未語先搔頭。
                </div>
                
                <div class="paragraph">
                    良久欲說說不得，胸中有物如山丘。
                </div>
                
                <div class="paragraph">
                    君不聞東家女子花見羞，十六未嫁便悲憂。
                </div>
                
                <div class="paragraph">
                    牆頭樓上到日晚，馬驟車奔如水流。
                </div>
                
                <div class="paragraph">
                    西家亦有閨中女，月璧龍珠求未許。
                </div>
                
                <div class="paragraph">
                    有心自比蟠桃花，無言竊笑陽臺雨。
                </div>
                
                <div class="paragraph">
                    謝鯤便是妾家鄰，敗唇折齒猶相語。
                </div>
                
                <div class="paragraph">
                    何况五陵輕俠兒，拋金擲玉教人非。
                </div>
                
                <div class="paragraph">
                    一夫奔處千夫馳，不論榮辱與刺譏。
                </div>
                
                <div class="paragraph">
                    羶中之蟻醯中雞，攫金逐獸兩眼迷。
                </div>
                
                <div class="paragraph">
                    主人下馬客已齊，拜起俯仰容正卑。
                </div>
                
                <div class="paragraph">
                    有如六月賣蒲葵，唯恐不售霜風凄。
                </div>
                
                <div class="paragraph">
                    言至於此良可悲，所以慷慨見於詩。
                </div>
                
                <div class="paragraph">
                    誰能起舞誰能歌，甕中有物如秋波。
                </div>
                
                <div class="paragraph">
                    古來多少無奈何，要須一醉都銷磨。
                </div>
                
                <div class="paragraph">
                    茫茫人間歧路多，不如海水通天河。
                </div>
                
        </div>
    </div>
</body>

</html>