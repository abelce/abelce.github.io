<!DOCTYPE html>
<html>

<head>
    <title>
        治平三年秋七月當塗郭功父招無爲楊次公會於環峰時五雲叟陳德孚以詩寄吾二人因聯句酬之
    </title>
    <meta name="keywords" content="治平三年秋七月當塗郭功父招無爲楊次公會於環峰時五雲叟陳德孚以詩寄吾二人因聯句酬之 -- 楊傑">
    <meta name="description" content="治平三年秋七月當塗郭功父招無爲楊次公會於環峰時五雲叟陳德孚以詩寄吾二人因聯句酬之 -- 楊傑">
    <meta property="og:title" content="治平三年秋七月當塗郭功父招無爲楊次公會於環峰時五雲叟陳德孚以詩寄吾二人因聯句酬之">
    <meta property="og:url" content="https://vwood.xyz/poetry/b17156fb-b1c4-4d9e-b5e2-ee0e79a35fbf.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            治平三年秋七月當塗郭功父招無爲楊次公會於環峰時五雲叟陳德孚以詩寄吾二人因聯句酬之
        </h2>
        <div class="author"><a href="/author/04b75a7e-be07-4579-aca8-3de2e1d8d6a1.html" title="楊傑" target="_blank">
                楊傑
            </a> (宋)
        </div>
        <div class="paragraphs">
            
                <div class="paragraph">
                    空山坐寥落，疋馬邀俊哲。
                </div>
                
                <div class="paragraph">
                    入門肆髙談，清風掃煩熱。
                </div>
                
                <div class="paragraph">
                    憶昔治平年，姑熟溪上别。
                </div>
                
                <div class="paragraph">
                    歲時激箭急，倐忽三十月。
                </div>
                
                <div class="paragraph">
                    讀書非少銳，欲論先卷舌。
                </div>
                
                <div class="paragraph">
                    歸田殊未成，累累逐羈紲。
                </div>
                
                <div class="paragraph">
                    孰謂趙魏老，不能佐滕薛。
                </div>
                
                <div class="paragraph">
                    由來歲大寒，松柏見孤節。
                </div>
                
                <div class="paragraph">
                    朋心久愈至，忠規補殘缺。
                </div>
                
                <div class="paragraph">
                    兒童喜父執，飣餖成羅列。
                </div>
                
                <div class="paragraph">
                    壺有玉泉酒，庖有冰裙鼈。
                </div>
                
                <div class="paragraph">
                    野芡剖珠璣，秋瓜咀霜雪。
                </div>
                
                <div class="paragraph">
                    新粳刈且舂，香炊軟三淅。
                </div>
                
                <div class="paragraph">
                    放七聊醉飽，百憂旋磨滅。
                </div>
                
                <div class="paragraph">
                    升平擊堯壤，險怪探禹穴。
                </div>
                
                <div class="paragraph">
                    吐氣直虹霓，落筆淬金鐵。
                </div>
                
                <div class="paragraph">
                    詞源河漢翻，俯視隄防決。
                </div>
                
                <div class="paragraph">
                    文章貴天成，追琢幾竄竊。
                </div>
                
                <div class="paragraph">
                    抵掌萬古事，高下争螘垤。
                </div>
                
                <div class="paragraph">
                    挹酌華陽水，蕩滌塵土咽。
                </div>
                
                <div class="paragraph">
                    吾心了何染，本理忘巧拙。
                </div>
                
                <div class="paragraph">
                    聖賢久不作，情僞愈分别。
                </div>
                
                <div class="paragraph">
                    竹陰卧片石，浩歌聲欲闋。
                </div>
                
                <div class="paragraph">
                    山童倐及門，喜音屈高潔。
                </div>
                
                <div class="paragraph">
                    傳聞脫世累，天境妙搜抉。
                </div>
                
                <div class="paragraph">
                    疏簾卷危閣，九峰青嵽嵲。
                </div>
                
                <div class="paragraph">
                    吟餘琴一弄，鏗然響環玦。
                </div>
                
                <div class="paragraph">
                    老鶴不敢鳴，千里飛雲絕。
                </div>
                
                <div class="paragraph">
                    次公君素交，嗟予尚契濶。
                </div>
                
                <div class="paragraph">
                    疇能枉籃輿，相期出寥泬。
                </div>
                
        </div>
    </div>
</body>

</html>