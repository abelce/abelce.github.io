<!DOCTYPE html>
<html>

<head>
    <title>
        塞下行贈韋士穎歸鄂渚上江陵謁閫相
    </title>
    <meta name="keywords" content="塞下行贈韋士穎歸鄂渚上江陵謁閫相 -- 柴望">
    <meta name="description" content="塞下行贈韋士穎歸鄂渚上江陵謁閫相 -- 柴望">
    <meta property="og:title" content="塞下行贈韋士穎歸鄂渚上江陵謁閫相">
    <meta property="og:url" content="https://vwood.xyz/poetry/138ce136-40a3-4193-a6c5-d3143c495ed2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            塞下行贈韋士穎歸鄂渚上江陵謁閫相
        </h2>
        <div class="author"><a href="/author/afd7c427-12cf-456f-8a28-e331519e9f81.html" title="柴望" target="_blank">
                柴望
            </a> (宋)
        </div>
        <div class="paragraphs">
            
                <div class="paragraph">
                    長安二月春正濃，長江二月風正急。
                </div>
                
                <div class="paragraph">
                    城頭楊柳雪絮飛，道傍黏雨沱潦濕。
                </div>
                
                <div class="paragraph">
                    邯鄲誰家俠少年，上馬意氣揮金鞭，下馬掃筆大如椽。
                </div>
                
                <div class="paragraph">
                    興來一石未能醉，劇飲數斗口流涎。
                </div>
                
                <div class="paragraph">
                    玉山跌倒扶未起，金鞭留當酒家裏。
                </div>
                
                <div class="paragraph">
                    隔樓彷彿畫眉人，相邀夜宿鴛鴦被。
                </div>
                
                <div class="paragraph">
                    睡魔不醒五更鐘，笛聲吹斷相思淚。
                </div>
                
                <div class="paragraph">
                    嘐嘐鳴雞將度關，欲去未去踟躕間。
                </div>
                
                <div class="paragraph">
                    道逢項莊把劍舞，樓上美人歌玉環。
                </div>
                
                <div class="paragraph">
                    劃然掣電蛟龍怒，便指南樓問歸路。
                </div>
                
                <div class="paragraph">
                    二千三百里更長，爾備衣糧我屝屨。
                </div>
                
                <div class="paragraph">
                    青衫著破不堪典，典到青衫共誰語。
                </div>
                
                <div class="paragraph">
                    世上豈無虬髯漢，散財結客千千萬。
                </div>
                
                <div class="paragraph">
                    豈無燕昭萬黄金，築作高臺禮瓌彥。
                </div>
                
                <div class="paragraph">
                    秦坑漢駡不肯收，自是一番遭薄賤。
                </div>
                
                <div class="paragraph">
                    唐人科舉更糊名，天下英雄消沮盡。
                </div>
                
                <div class="paragraph">
                    生兒不學去封侯，錐毛弄禿成霜鬢。
                </div>
                
                <div class="paragraph">
                    世無荆軻樊於期，只今誰復是男兒。
                </div>
                
                <div class="paragraph">
                    我聞兵凶戰危事，愁殺天上蚩尤旗。
                </div>
                
                <div class="paragraph">
                    人心承平易思亂，中原塊土急驅漢。
                </div>
                
                <div class="paragraph">
                    蔡城未下闢未誅，機來一髮不容間。
                </div>
                
                <div class="paragraph">
                    三邊未即妖祲清，天河何時能洗兵。
                </div>
                
                <div class="paragraph">
                    送君不作斷腸客，三尺一騎君西征。
                </div>
                
                <div class="paragraph">
                    臨岐酌酒再三語，今日君王自神武。
                </div>
                
                <div class="paragraph">
                    此行投筆事班超，不必區區問兒女。
                </div>
                
                <div class="paragraph">
                    上流夜夜雨如箭，下流砲火驚淮甸。
                </div>
                
                <div class="paragraph">
                    襄師重屯郢州北，淮師未解長江面。
                </div>
                
                <div class="paragraph">
                    勸君莫賦橫槊詩，樓頭正要籌邊算。
                </div>
                
                <div class="paragraph">
                    軍前一著天下奇，夜斬樓蘭無人知。
                </div>
                
                <div class="paragraph">
                    露布直到天子墀，六宮懽動龍顔怡。
                </div>
                
                <div class="paragraph">
                    維清象武獻太廟，未央前殿稱玉巵。
                </div>
                
                <div class="paragraph">
                    搴旗斬將不足道，運籌帷幄果謂誰，曰何功第一參次之。
                </div>
                
                <div class="paragraph">
                    噫吁嘻，帝命我公歸衮衣。
                </div>
                
        </div>
    </div>
</body>

</html>