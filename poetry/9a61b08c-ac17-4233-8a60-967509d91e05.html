<!DOCTYPE html>
<html>

<head>
    <title>
        津陽門詩
    </title>
    <meta name="keywords" content="津陽門詩 -- 鄭嵎">
    <meta name="description" content="津陽門詩 -- 鄭嵎">
    <meta property="og:title" content="津陽門詩">
    <meta property="og:url" content="https://vwood.xyz/poetry/9a61b08c-ac17-4233-8a60-967509d91e05.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            津陽門詩
        </h2>
        <div class="author"><a href="/author/8d5b78ad-64be-4b94-ae57-6afa2732ec09.html" title="鄭嵎" target="_blank">
                鄭嵎
            </a> (唐)
        </div>
        <div class="paragraphs">
            
                <div class="paragraph">
                    津陽門北臨通逵，雪風獵獵飄酒旗。
                </div>
                
                <div class="paragraph">
                    泥寒欵段蹶不進，疲童退問前何爲。
                </div>
                
                <div class="paragraph">
                    酒家顧客催解裝，案前羅列樽與巵。
                </div>
                
                <div class="paragraph">
                    青錢瑣屑安足數，白醪軟美甘如飴。
                </div>
                
                <div class="paragraph">
                    開壚引滿相獻酬，枯腸渴肺忘朝飢。
                </div>
                
                <div class="paragraph">
                    愁憂似見出門去，漸覺春色入四肢。
                </div>
                
                <div class="paragraph">
                    主翁移客挑華燈，雙肩隱膝烏帽欹。
                </div>
                
                <div class="paragraph">
                    笑云鮐老不爲禮，飄蕭雪鬢雙垂頤。
                </div>
                
                <div class="paragraph">
                    問余何往凌寒曦，顧翁枯朽郎豈知。
                </div>
                
                <div class="paragraph">
                    翁曾豪盛客不見，我自爲君陳昔時。
                </div>
                
                <div class="paragraph">
                    時平親衛號羽林，我纔十五爲孤兒。
                </div>
                
                <div class="paragraph">
                    射熊搏虎衆莫敵，彎弧出入隨佽飛。
                </div>
                
                <div class="paragraph">
                    此時初創觀風樓，簷高百尺堆華榱。
                </div>
                
                <div class="paragraph">
                    樓南更起鬬雞殿，晨光出影相參差。
                </div>
                
                <div class="paragraph">
                    其年十月移禁仗，山下櫛比羅百司。
                </div>
                
                <div class="paragraph">
                    朝元閣成老君見，會昌縣以新豐移。
                </div>
                
                <div class="paragraph">
                    幽州曉進供奉馬，玉珂寶勒黃金羈。
                </div>
                
                <div class="paragraph">
                    五王扈駕夾城路，傳聲校獵渭水湄。
                </div>
                
                <div class="paragraph">
                    羽林六軍各出射，籠山絡野張罝維。
                </div>
                
                <div class="paragraph">
                    彫弓繡韣不知數，翻身滅沒皆蛾眉。
                </div>
                
                <div class="paragraph">
                    赤鷹黃鶻雲中來，妖狐狡兔無所依。
                </div>
                
                <div class="paragraph">
                    人煩馬殆禽獸盡，百里腥膻禾黍稀。
                </div>
                
                <div class="paragraph">
                    暖山度臘東風微，宮娃賜浴長湯池。
                </div>
                
                <div class="paragraph">
                    刻成玉蓮噴香液，漱迴煙浪深逶迤。
                </div>
                
                <div class="paragraph">
                    犀屏象薦雜羅列，錦鳧繡雁相追隨。
                </div>
                
                <div class="paragraph">
                    破簪碎鈿不足拾，金溝殘溜和纓緌。
                </div>
                
                <div class="paragraph">
                    上皇寬容易承事，十家三國爭光輝。
                </div>
                
                <div class="paragraph">
                    繞牀呼盧恣樗博，張燈達晝相謾欺。
                </div>
                
                <div class="paragraph">
                    相君侈擬縱驕橫，日從秦虢多游嬉。
                </div>
                
                <div class="paragraph">
                    朱衫馬前未滿足，更驅武卒羅旌旗。
                </div>
                
                <div class="paragraph">
                    畫輪寶軸從天來，雲中笑語聲融怡。
                </div>
                
                <div class="paragraph">
                    鳴鞭後騎何躞蹀，宮粧襟袖皆仙姿。
                </div>
                
                <div class="paragraph">
                    青門紫陌多春風，風中數日殘春遺。
                </div>
                
                <div class="paragraph">
                    驪駒吐沬一奮迅，路人擁篲爭珠璣。
                </div>
                
                <div class="paragraph">
                    八姨新起合歡堂，翔鵾賀燕無由窺。
                </div>
                
                <div class="paragraph">
                    萬金酬工不肯去，矜能恃巧猶嗟咨。
                </div>
                
                <div class="paragraph">
                    四方節制傾附媚，窮奢極侈沽恩私。
                </div>
                
                <div class="paragraph">
                    堂中特設夜明枕，銀燭不張光鑒帷。
                </div>
                
                <div class="paragraph">
                    瑤光樓南皆紫禁，梨園仙宴臨花枝。
                </div>
                
                <div class="paragraph">
                    迎娘歌喉玉𥦖窱，蠻兒舞帶金葳蕤。
                </div>
                
                <div class="paragraph">
                    三郎紫笛弄煙月，怨如別鶴呼羈雌。
                </div>
                
                <div class="paragraph">
                    玉奴琵琶龍香撥，倚歌促酒聲嬌悲。
                </div>
                
                <div class="paragraph">
                    飲鹿泉邊春露晞，粉梅檀杏飄朱墀。
                </div>
                
                <div class="paragraph">
                    金沙洞口長生殿，玉蘂峰頭王母祠。
                </div>
                
                <div class="paragraph">
                    禁庭術士多幻化，上前較勝紛相持。
                </div>
                
                <div class="paragraph">
                    羅公如意奪顏色，三藏袈裟成散絲。
                </div>
                
                <div class="paragraph">
                    蓬萊池上望秋月，無雲萬里懸清輝。
                </div>
                
                <div class="paragraph">
                    上皇夜半月中去，三十六宮愁不歸。
                </div>
                
                <div class="paragraph">
                    月中秘樂天半間，丁璫玉石和塤篪。
                </div>
                
                <div class="paragraph">
                    宸聰聽覽未終曲，却到人間迷是非。
                </div>
                
                <div class="paragraph">
                    千秋御節在八月，會同萬國朝華夷。
                </div>
                
                <div class="paragraph">
                    花萼樓南大合樂，八音九奏鸞來儀。
                </div>
                
                <div class="paragraph">
                    都盧尋橦誠齷齪，公孫劒伎方神奇。
                </div>
                
                <div class="paragraph">
                    馬知舞徹下牀榻，人惜曲終更羽衣。
                </div>
                
                <div class="paragraph">
                    祿山此時侍御側，金雞畫障當罘罳。
                </div>
                
                <div class="paragraph">
                    繡{衤羽}衣褓日屓贔，甘言狡計愈嬌癡。
                </div>
                
                <div class="paragraph">
                    詔令上路建甲第，樓通走馬如飛翬。
                </div>
                
                <div class="paragraph">
                    大開內府恣供給，玉缶金筐銀簸箕。
                </div>
                
                <div class="paragraph">
                    異謀潛熾促歸去，臨軒賜帶盈十圍。
                </div>
                
                <div class="paragraph">
                    忠臣張公識逆狀，日日切諫上弗疑。
                </div>
                
                <div class="paragraph">
                    湯成召浴果不至，潼關已溢漁陽師。
                </div>
                
                <div class="paragraph">
                    御街一夕無禁鼓，玉輅順動西南馳。
                </div>
                
                <div class="paragraph">
                    九門回望塵坌多，六龍夜馭兵衛疲。
                </div>
                
                <div class="paragraph">
                    縣官無人具軍頓，行宮徹屋屠雲螭。
                </div>
                
                <div class="paragraph">
                    馬嵬驛前駕不發，宰相射殺冤者誰。
                </div>
                
                <div class="paragraph">
                    長眉鬒髮作凝血，空有君王潛涕洟。
                </div>
                
                <div class="paragraph">
                    青泥坂上到三蜀，金堤城邊止九旂。
                </div>
                
                <div class="paragraph">
                    移文泣祭昔臣墓，度曲悲歌秋雁辭。
                </div>
                
                <div class="paragraph">
                    明年尚父上捷書，洗清觀闕收封畿。
                </div>
                
                <div class="paragraph">
                    兩君相見望賢頓，君臣鼓舞皆歔欷。
                </div>
                
                <div class="paragraph">
                    宮中親呼高驃騎，潛令改葬楊真妃。
                </div>
                
                <div class="paragraph">
                    花膚雪豔不復見，空有香囊和淚滋。
                </div>
                
                <div class="paragraph">
                    鑒輿却入華清宮，滿山紅實垂相思。
                </div>
                
                <div class="paragraph">
                    飛霜殿前月悄悄，迎春亭下風颸颸。
                </div>
                
                <div class="paragraph">
                    雪衣女失玉籠在，長生鹿瘦銅牌垂。
                </div>
                
                <div class="paragraph">
                    象牀塵凝罨颯被，畫檐蟲網頗梨碑。
                </div>
                
                <div class="paragraph">
                    碧菱花覆雲母陵，風篁雨菊低離披。
                </div>
                
                <div class="paragraph">
                    真人影帳偏生草，果老藥堂空掩扉。
                </div>
                
                <div class="paragraph">
                    鼎湖一日失弓劒，橋山煙草俄霏霏。
                </div>
                
                <div class="paragraph">
                    空聞玉椀入金市，但見銅壺飄翠帷。
                </div>
                
                <div class="paragraph">
                    開元到今踰十紀，當初事跡皆殘隳。
                </div>
                
                <div class="paragraph">
                    竹花唯養棲梧鳳，水藻周游巢葉龜。
                </div>
                
                <div class="paragraph">
                    會昌御宇斥內典，去留二敎分黃緇。
                </div>
                
                <div class="paragraph">
                    慶山汙瀦石甕毀，紅樓綠閣皆支離。
                </div>
                
                <div class="paragraph">
                    奇松怪柏爲樵蘇，童山眢谷亡嶮巇。
                </div>
                
                <div class="paragraph">
                    煙中壁碎摩詰畫，雲間字失玄宗詩。
                </div>
                
                <div class="paragraph">
                    石魚巖底百尋井，銀牀下卷紅綆遲。
                </div>
                
                <div class="paragraph">
                    當時清影蔭紅葉，一旦飛埃埋素規。
                </div>
                
                <div class="paragraph">
                    韓家燭臺倚林杪，千枝燦若山霞摛。
                </div>
                
                <div class="paragraph">
                    昔年光彩奪天月，昨日銷鎔當路岐。
                </div>
                
                <div class="paragraph">
                    龍宮御榜高可惜，火焚牛挽臨崎峗。
                </div>
                
                <div class="paragraph">
                    孔雀松殘赤琥珀，鴛鴦瓦碎青琉璃。
                </div>
                
                <div class="paragraph">
                    今我前程能幾許，徒有餘息筋力羸。
                </div>
                
                <div class="paragraph">
                    逢君話此空灑涕，却憶歡娛無見期。
                </div>
                
                <div class="paragraph">
                    主翁莫泣聽我語，寧勞感舊休吁嘻。
                </div>
                
                <div class="paragraph">
                    河清海宴不難覩，我皇已上昇平基。
                </div>
                
                <div class="paragraph">
                    湟中土地昔湮沒，昨夜收復無瘡痍。
                </div>
                
                <div class="paragraph">
                    戎王北走棄青塚，虜馬西奔空月支。
                </div>
                
                <div class="paragraph">
                    兩逢堯年豈易偶，願翁頤養豐膚肌。
                </div>
                
                <div class="paragraph">
                    平明酒醒便分首，今夕一樽翁莫違。
                </div>
                
        </div>
    </div>
</body>

</html>