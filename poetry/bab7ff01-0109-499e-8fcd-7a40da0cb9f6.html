<!DOCTYPE html>
<html>

<head>
    <title>
        嚴丈泰伯見貽古句次韵爲答
    </title>
    <meta name="keywords" content="嚴丈泰伯見貽古句次韵爲答 -- 韓淲">
    <meta name="description" content="嚴丈泰伯見貽古句次韵爲答 -- 韓淲">
    <meta property="og:title" content="嚴丈泰伯見貽古句次韵爲答">
    <meta property="og:url" content="https://vwood.xyz/poetry/bab7ff01-0109-499e-8fcd-7a40da0cb9f6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            嚴丈泰伯見貽古句次韵爲答
        </h2>
        <div class="author"><a href="/author/dd3233f3-fca7-4be5-b666-3698b3a81d96.html" title="韓淲" target="_blank">
                韓淲
            </a> (宋)
        </div>
        <div class="paragraphs">
            
                <div class="paragraph">
                    意行無東西，偶成一段奇。
                </div>
                
                <div class="paragraph">
                    尋山得幽伴，遂爾相娛嬉。
                </div>
                
                <div class="paragraph">
                    水涉漁梁窄，山循鳥道危。
                </div>
                
                <div class="paragraph">
                    每慙衣上塵，素染已如淄。
                </div>
                
                <div class="paragraph">
                    新安山水邦，寺屋多斷碑。
                </div>
                
                <div class="paragraph">
                    摩挲青莓苔，往往識歲時。
                </div>
                
                <div class="paragraph">
                    所貴眼界闊，豈畏足力疲。
                </div>
                
                <div class="paragraph">
                    榜舟或扶輿，上下適其宜。
                </div>
                
                <div class="paragraph">
                    弔古踐陳迹，懷賢理前規。
                </div>
                
                <div class="paragraph">
                    呂侯讀書堂，遺祀留丰姿。
                </div>
                
                <div class="paragraph">
                    恨生異代深，遐躅無由隨。
                </div>
                
                <div class="paragraph">
                    寂寥付短篇，酩酊持屈巵。
                </div>
                
                <div class="paragraph">
                    是日頗款曲，有時還切偲。
                </div>
                
                <div class="paragraph">
                    雖云各笑語，卒復度禮儀。
                </div>
                
                <div class="paragraph">
                    英英釣瀨仙，其學夙素知。
                </div>
                
                <div class="paragraph">
                    譬彼巨淵藪，蟠伏豹與螭。
                </div>
                
                <div class="paragraph">
                    一旦奮迅去，誰復維縶之。
                </div>
                
                <div class="paragraph">
                    觀乎律調雅，益悼餘子卑。
                </div>
                
                <div class="paragraph">
                    示我千百年，匪特用自怡。
                </div>
                
                <div class="paragraph">
                    傳玩入鈴齋，使君亦伸眉。
                </div>
                
                <div class="paragraph">
                    由來絕俗士，定有驚人詩。
                </div>
                
                <div class="paragraph">
                    激烈薄層穹，豁達開晴曦。
                </div>
                
                <div class="paragraph">
                    况同陟山顛，又已還水涯。
                </div>
                
                <div class="paragraph">
                    物色既甚富，身世真若遺。
                </div>
                
                <div class="paragraph">
                    昨非興寄清，曷浣窮陋悲。
                </div>
                
                <div class="paragraph">
                    白雪本寡和，載賡思尤遲。
                </div>
                
        </div>
    </div>
</body>

</html>