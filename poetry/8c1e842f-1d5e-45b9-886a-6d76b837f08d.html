<!DOCTYPE html>
<html>

<head>
    <title>
        僊上人舉進士過三十不第作詩曰男兒三十未有立人世百年徒自勞徑拂衣削髪爲比丘今二十年矣精力甚健及將遊天台既羡師行復自悔訟因其將行作詩紀之
    </title>
    <meta name="keywords" content="僊上人舉進士過三十不第作詩曰男兒三十未有立人世百年徒自勞徑拂衣削髪爲比丘今二十年矣精力甚健及將遊天台既羡師行復自悔訟因其將行作詩紀之 -- 王洋">
    <meta name="description" content="僊上人舉進士過三十不第作詩曰男兒三十未有立人世百年徒自勞徑拂衣削髪爲比丘今二十年矣精力甚健及將遊天台既羡師行復自悔訟因其將行作詩紀之 -- 王洋">
    <meta property="og:title" content="僊上人舉進士過三十不第作詩曰男兒三十未有立人世百年徒自勞徑拂衣削髪爲比丘今二十年矣精力甚健及將遊天台既羡師行復自悔訟因其將行作詩紀之">
    <meta property="og:url" content="https://vwood.xyz/poetry/8c1e842f-1d5e-45b9-886a-6d76b837f08d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            僊上人舉進士過三十不第作詩曰男兒三十未有立人世百年徒自勞徑拂衣削髪爲比丘今二十年矣精力甚健及將遊天台既羡師行復自悔訟因其將行作詩紀之
        </h2>
        <div class="author"><a href="/author/83eaa586-92d3-48d4-ad67-a67f0954bd31.html" title="王洋" target="_blank">
                王洋
            </a> (宋)
        </div>
        <div class="paragraphs">
            
                <div class="paragraph">
                    春風只解吹春花，靈根古木無生芽。
                </div>
                
                <div class="paragraph">
                    玲瓏拳石出萬様，碧峰千仞藏煙霞。
                </div>
                
                <div class="paragraph">
                    世間百事總如此，偶然感慨還興嗟。
                </div>
                
                <div class="paragraph">
                    上人本是龍門客，少小辭家來射策。
                </div>
                
                <div class="paragraph">
                    可憐奇物未化神，卻與凡鱗同點額。
                </div>
                
                <div class="paragraph">
                    當時三十未爲老，急電抽身能覺早。
                </div>
                
                <div class="paragraph">
                    一投空跡二十年，留得詩腸至今好。
                </div>
                
                <div class="paragraph">
                    我始與君同業書，明瓊偶紀張雙魚。
                </div>
                
                <div class="paragraph">
                    强將野鶴落樊圃，不與閑雲同卷舒。
                </div>
                
                <div class="paragraph">
                    君將風袖隨煙霞，我獨塵緣著冠屨。
                </div>
                
                <div class="paragraph">
                    試問堂中老衲師，定見兩人優劣處。
                </div>
                
                <div class="paragraph">
                    天台風路埋雲根，寒巖夜嘯鼪鼯群。
                </div>
                
                <div class="paragraph">
                    脱身也自不費力，未疑此心長羡君。
                </div>
                
                <div class="paragraph">
                    他年邂逅雲門路，不止分君一片雲。
                </div>
                
        </div>
    </div>
</body>

</html>