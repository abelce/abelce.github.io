<!DOCTYPE html>
<html>

<head>
    <title>
        和陶歸去來兮辭
    </title>
    <meta name="keywords" content="和陶歸去來兮辭 -- 蘇軾">
    <meta name="description" content="和陶歸去來兮辭 -- 蘇軾">
    <meta property="og:title" content="和陶歸去來兮辭">
    <meta property="og:url" content="https://vwood.xyz/poetry/d6180f03-f5cc-4a81-972f-159b5281f13f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和陶歸去來兮辭
        </h2>
        <div class="author"><a href="/author/a0927add-96a4-406f-98d2-eccffe36df5a.html" title="蘇軾" target="_blank">
                蘇軾
            </a> (宋)
        </div>
        <div class="paragraphs">
            
                <div class="paragraph">
                    歸去來兮，吾方南遷安得歸。
                </div>
                
                <div class="paragraph">
                    卧江海之澒洞，弔鼓角之悽悲。
                </div>
                
                <div class="paragraph">
                    迹泥蟠而愈深，時電往而莫追。
                </div>
                
                <div class="paragraph">
                    懷西南之歸路，夢良是而覺非。
                </div>
                
                <div class="paragraph">
                    悟此生之何常，猶寒暑之異衣。
                </div>
                
                <div class="paragraph">
                    豈襲裘而念葛，蓋得觕而喪微。
                </div>
                
                <div class="paragraph">
                    我歸甚易，匪馳匪奔。
                </div>
                
                <div class="paragraph">
                    俯仰還家，下車闔門。
                </div>
                
                <div class="paragraph">
                    藩垣雖缺，堂室故存。
                </div>
                
                <div class="paragraph">
                    挹吾天醴，注之漥尊。
                </div>
                
                <div class="paragraph">
                    飲月露以洗心，餐朝霞而眩顔。
                </div>
                
                <div class="paragraph">
                    混客主而爲一，俾婦姑之相安。
                </div>
                
                <div class="paragraph">
                    知盜竊之何有，乃掊門而折關。
                </div>
                
                <div class="paragraph">
                    廓圜鏡以外照，納萬象而中觀。
                </div>
                
                <div class="paragraph">
                    治廢井以晨汲，滃百泉之夜還。
                </div>
                
                <div class="paragraph">
                    守靜極以自作，時爵躍而鯢桓。
                </div>
                
                <div class="paragraph">
                    歸去來兮，請終老於斯游。
                </div>
                
                <div class="paragraph">
                    我先人之敝廬，復舍此而焉求。
                </div>
                
                <div class="paragraph">
                    均海南與漠北，挈往來而無憂。
                </div>
                
                <div class="paragraph">
                    畸人告予以一言，非八卦與九疇。
                </div>
                
                <div class="paragraph">
                    方饑須糧，已濟無舟。
                </div>
                
                <div class="paragraph">
                    忽人牛之皆喪，但喬木與高丘。
                </div>
                
                <div class="paragraph">
                    警六用之無成，自一根之返流。
                </div>
                
                <div class="paragraph">
                    望故家而求息，曷中道之三休。
                </div>
                
                <div class="paragraph">
                    已矣乎，吾生有命歸有時，我初無行亦無留。
                </div>
                
                <div class="paragraph">
                    駕言隨子聽所之，豈以師南華而廢從安期。
                </div>
                
                <div class="paragraph">
                    謂湯稼之終枯，遂不溉而不耔。
                </div>
                
                <div class="paragraph">
                    師淵明之雅放，和百篇之新詩。
                </div>
                
                <div class="paragraph">
                    賦歸來之清引，我其後身蓋無疑。
                </div>
                
        </div>
    </div>
</body>

</html>