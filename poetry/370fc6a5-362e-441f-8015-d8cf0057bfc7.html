<!DOCTYPE html>
<html>

<head>
    <title>
        贈張公賁
    </title>
    <meta name="keywords" content="贈張公賁 -- 張耒">
    <meta name="description" content="贈張公賁 -- 張耒">
    <meta property="og:title" content="贈張公賁">
    <meta property="og:url" content="https://vwood.xyz/poetry/370fc6a5-362e-441f-8015-d8cf0057bfc7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈張公賁
        </h2>
        <div class="author"><a href="/author/88f9829b-8158-4bdb-aa32-b358b81ebaa1.html" title="張耒" target="_blank">
                張耒
            </a> (宋)
        </div>
        <div class="paragraphs">
            
                <div class="paragraph">
                    我昔爲諸生，奉書諫議公。
                </div>
                
                <div class="paragraph">
                    後來辱稱奬，禮數賓客同。
                </div>
                
                <div class="paragraph">
                    决科甫弱冠，年少氣如虹。
                </div>
                
                <div class="paragraph">
                    歸來陪後乘，不責醉後恭。
                </div>
                
                <div class="paragraph">
                    孤舟梁宋郊，旅態萃百窮。
                </div>
                
                <div class="paragraph">
                    拜公睢陽府，笑語若春風。
                </div>
                
                <div class="paragraph">
                    人事不可期，俯仰異吉凶。
                </div>
                
                <div class="paragraph">
                    平生丹竈術，馬鬣哭新封。
                </div>
                
                <div class="paragraph">
                    十年得吾弟，懷舊涕沾胸。
                </div>
                
                <div class="paragraph">
                    清平守家法，眉宇肖德容。
                </div>
                
                <div class="paragraph">
                    交臂是非外，爲僚兄弟中。
                </div>
                
                <div class="paragraph">
                    東軒語長夏，葵竹羅青紅。
                </div>
                
                <div class="paragraph">
                    西舍雪夜歡，玉顔醉瑶鍾。
                </div>
                
                <div class="paragraph">
                    欲飲徑相就，三更叱閽翁。
                </div>
                
                <div class="paragraph">
                    鯨吸絕遺滴，山頹信傾峰。
                </div>
                
                <div class="paragraph">
                    搜抉盡醤茹，楂梨倒筐籠。
                </div>
                
                <div class="paragraph">
                    通宵兩沈醉，午起頭如蓬。
                </div>
                
                <div class="paragraph">
                    人生定當爾，事去挽驚鴻。
                </div>
                
                <div class="paragraph">
                    河梁繫君馬，一笑喜相逢。
                </div>
                
                <div class="paragraph">
                    憐君碧紗幌，夜淚哭葦叢。
                </div>
                
                <div class="paragraph">
                    我方困虀鹽，酸寒官辟雝。
                </div>
                
                <div class="paragraph">
                    同尋舊游地，塵壁罥絲蟲。
                </div>
                
                <div class="paragraph">
                    啼鳥古寺間，夏陰小園空。
                </div>
                
                <div class="paragraph">
                    酒市逢好好，琵琶失𤫩瓏。
                </div>
                
                <div class="paragraph">
                    歌舞一分散，賓僚亦西東。
                </div>
                
                <div class="paragraph">
                    忘情猶一歎，齊物論非通。
                </div>
                
                <div class="paragraph">
                    官冷隠朝市，端能信予慵。
                </div>
                
                <div class="paragraph">
                    人生當富貴，子盍自磨礲。
                </div>
                
                <div class="paragraph">
                    便當隠五車，一一貯心胸。
                </div>
                
                <div class="paragraph">
                    功就螘作垤，叢成蛇化龍。
                </div>
                
                <div class="paragraph">
                    北郊分袂歸，作惡驚兒童。
                </div>
                
                <div class="paragraph">
                    長謠代晤語，發子一笑哄。
                </div>
                
        </div>
    </div>
</body>

</html>