<!DOCTYPE html>
<html>

<head>
    <title>
        再和胡右丞視學
    </title>
    <meta name="keywords" content="再和胡右丞視學 -- 呂陶">
    <meta name="description" content="再和胡右丞視學 -- 呂陶">
    <meta property="og:title" content="再和胡右丞視學">
    <meta property="og:url" content="https://vwood.xyz/poetry/63a73a92-c8b3-445d-8668-39b2401ef62c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            再和胡右丞視學
        </h2>
        <div class="author"><a href="/author/ef81a123-4c50-4fd2-85c1-3ece2cbb71bb.html" title="呂陶" target="_blank">
                呂陶
            </a> (宋)
        </div>
        <div class="paragraphs">
            
                <div class="paragraph">
                    士有幸不幸，所逢皆一時。
                </div>
                
                <div class="paragraph">
                    道隆學自正，文敝俗亦衰。
                </div>
                
                <div class="paragraph">
                    匪惟古今異，況復好惡隨。
                </div>
                
                <div class="paragraph">
                    觀詩不觀政，爭議毓與基。
                </div>
                
                <div class="paragraph">
                    窮經不窮法，區區論桓僖。
                </div>
                
                <div class="paragraph">
                    必得大匠誨，然後圓中規。
                </div>
                
                <div class="paragraph">
                    譬欲攷躔度，亦先由渾儀。
                </div>
                
                <div class="paragraph">
                    所以君子教，衆材無棄遺。
                </div>
                
                <div class="paragraph">
                    公来鎮西州，爲民張四維。
                </div>
                
                <div class="paragraph">
                    且曰化未孚，執咎歸之誰。
                </div>
                
                <div class="paragraph">
                    醇醲造禮義，偷薄生夸毗。
                </div>
                
                <div class="paragraph">
                    予其本庠序，動以經爲師。
                </div>
                
                <div class="paragraph">
                    善道易牖進，應和如壎箎。
                </div>
                
                <div class="paragraph">
                    自此石室生，處躬無匪彛。
                </div>
                
                <div class="paragraph">
                    勤誠戒挑達，美頌贊緝熙。
                </div>
                
                <div class="paragraph">
                    屢聞講鼓集，不見儒冠欹。
                </div>
                
                <div class="paragraph">
                    遠或千里至，篋笥相携持。
                </div>
                
                <div class="paragraph">
                    公堂坐無地，布滿東西垂。
                </div>
                
                <div class="paragraph">
                    學殖務栽培，心茅悉芟夷。
                </div>
                
                <div class="paragraph">
                    前瞻數仞牆，競欲趨公扉。
                </div>
                
                <div class="paragraph">
                    謂公富經術，執卷将問逵。
                </div>
                
                <div class="paragraph">
                    誦公勤學篇，華柔鄙玄暉。
                </div>
                
                <div class="paragraph">
                    杏壇乘春風，一日千萬枝。
                </div>
                
                <div class="paragraph">
                    昔公長烏臺，奏囊成殿帷。
                </div>
                
                <div class="paragraph">
                    藥石盡晦密，世人罕聞知。
                </div>
                
                <div class="paragraph">
                    今公倡儒教，羣情革其非。
                </div>
                
                <div class="paragraph">
                    道勝逢大壯，文明契重離。
                </div>
                
                <div class="paragraph">
                    繼有巨篇作，拜貺如受龜。
                </div>
                
                <div class="paragraph">
                    咸韶奏清廟，音中爽與蕤。
                </div>
                
                <div class="paragraph">
                    琳琅聚寶肆，亘夜騰晶輝。
                </div>
                
                <div class="paragraph">
                    蛙鼓畏不鳴，鼠璞羞路岐。
                </div>
                
                <div class="paragraph">
                    信矣蜀政美，聲聞已四馳。
                </div>
                
                <div class="paragraph">
                    海宇翹首望，天高終聽卑。
                </div>
                
                <div class="paragraph">
                    行聞十行詔，匪朝促公歸。
                </div>
                
                <div class="paragraph">
                    雖欲在泮飲，盛事安可期。
                </div>
                
        </div>
    </div>
</body>

</html>