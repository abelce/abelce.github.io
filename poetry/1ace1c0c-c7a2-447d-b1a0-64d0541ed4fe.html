<!DOCTYPE html>
<html>

<head>
    <title>
        後雲居行寄和禪師
    </title>
    <meta name="keywords" content="後雲居行寄和禪師 -- 郭祥正">
    <meta name="description" content="後雲居行寄和禪師 -- 郭祥正">
    <meta property="og:title" content="後雲居行寄和禪師">
    <meta property="og:url" content="https://vwood.xyz/poetry/1ace1c0c-c7a2-447d-b1a0-64d0541ed4fe.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            後雲居行寄和禪師
        </h2>
        <div class="author"><a href="/author/034a5084-6907-4dd2-ba5b-96aa9d8843fa.html" title="郭祥正" target="_blank">
                郭祥正
            </a> (宋)
        </div>
        <div class="paragraphs">
            
                <div class="paragraph">
                    我所思兮，歐山之巓。
                </div>
                
                <div class="paragraph">
                    白石蒼木蔽窺而隔世兮，路通乎兜率之天。
                </div>
                
                <div class="paragraph">
                    層樓複閣，觸峙絢爛。
                </div>
                
                <div class="paragraph">
                    往即造兮，雲渤興而澶漫。
                </div>
                
                <div class="paragraph">
                    徙倚恍惚，若奪吾魄兮，聊枚睫以盤桓。
                </div>
                
                <div class="paragraph">
                    徐風生而霧散，卷綃縠于林端。
                </div>
                
                <div class="paragraph">
                    洎天清而日上兮，瀑峻飛而潺湲。
                </div>
                
                <div class="paragraph">
                    畜而爲潭，泄而爲澗。
                </div>
                
                <div class="paragraph">
                    運之以車兮，盈乎大田。
                </div>
                
                <div class="paragraph">
                    然復度石橋，登重門。
                </div>
                
                <div class="paragraph">
                    睹篆玉之榜，謁金仙之尊。
                </div>
                
                <div class="paragraph">
                    徒衆五百，厖眉皓首。
                </div>
                
                <div class="paragraph">
                    形儀靜而不雜兮，語言要而不煩。
                </div>
                
                <div class="paragraph">
                    齊興止以鐘鼓兮，善後先而靡難。
                </div>
                
                <div class="paragraph">
                    舉正眼而諦瞬兮，了無一法之可觀。
                </div>
                
                <div class="paragraph">
                    寂兮樂兮，妙復妙兮，其惟真如之禪。
                </div>
                
                <div class="paragraph">
                    我請棄冠釋带以投依兮，師則指乎未契之緣。
                </div>
                
                <div class="paragraph">
                    于是曳屣却步，循磴道而復返兮，歲眇眇而屢殘。
                </div>
                
                <div class="paragraph">
                    觸網羅以系累兮，方傷羽而戢翰。
                </div>
                
                <div class="paragraph">
                    悵昨游而欲再兮，庶已創而復完。
                </div>
                
                <div class="paragraph">
                    亂曰：疇將歸兮，卧龍之室。
                </div>
                
                <div class="paragraph">
                    依人道師，成佛而出。
                </div>
                
        </div>
    </div>
</body>

</html>