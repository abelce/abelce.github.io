<!DOCTYPE html>
<html>

<head>
    <title>
        筵上狂歌送侍棋衣襖天使
    </title>
    <meta name="keywords" content="筵上狂歌送侍棋衣襖天使 -- 王禹偁">
    <meta name="description" content="筵上狂歌送侍棋衣襖天使 -- 王禹偁">
    <meta property="og:title" content="筵上狂歌送侍棋衣襖天使">
    <meta property="og:url" content="https://vwood.xyz/poetry/1eaa132a-c953-4bb1-8d9d-74ae4e09fecf.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            筵上狂歌送侍棋衣襖天使
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    昔事先皇叨近侍，北門西掖清華地。
                </div>
                
                <div class="paragraph">
                    太宗多材復多藝，萬機餘暇翻棋勢。
                </div>
                
                <div class="paragraph">
                    對面千里爲第一，獨飛天蛾爲第二。
                </div>
                
                <div class="paragraph">
                    第三海底取明珠，三陣堂堂皆御製。
                </div>
                
                <div class="paragraph">
                    中使宣來示近臣，天機祕密通鬼神。
                </div>
                
                <div class="paragraph">
                    乃知棋法同軍法，既誡貪心又嫌怯。
                </div>
                
                <div class="paragraph">
                    唯宜靜勝守封疆，不樂窮兵用戈甲。
                </div>
                
                <div class="paragraph">
                    先皇三勢有深旨，豈獨一枰而已矣。
                </div>
                
                <div class="paragraph">
                    當時受賜感君恩，藏於篋笥傳子孫。
                </div>
                
                <div class="paragraph">
                    至道年中出滁上，失脚青雲空悵望。
                </div>
                
                <div class="paragraph">
                    移典維揚日望還，軒轅鼎成飛上天。
                </div>
                
                <div class="paragraph">
                    龍髯忽斷攀不得，舊朝衣上淚潺湲。
                </div>
                
                <div class="paragraph">
                    吾皇曲念先朝物，徵歸再掌西垣筆。
                </div>
                
                <div class="paragraph">
                    悲凉忽見紅藥開，哭臨空隨梓宮出。
                </div>
                
                <div class="paragraph">
                    去年領郡得齊安，山州僻陋在江干。
                </div>
                
                <div class="paragraph">
                    黄民誰識舊學士，白頭猶作老郎官。
                </div>
                
                <div class="paragraph">
                    昨日江邊天使到，隨例霑恩著衣襖。
                </div>
                
                <div class="paragraph">
                    皇華本是江南客，久侍先皇對棋弈。
                </div>
                
                <div class="paragraph">
                    筵中偶說當年事，三勢分明皆記得。
                </div>
                
                <div class="paragraph">
                    我從失職別上臺，御書深鎖不將來。
                </div>
                
                <div class="paragraph">
                    遥想棋圖在私室，天香散盡空塵埃。
                </div>
                
                <div class="paragraph">
                    今日因君聊話及，翻作停杯向隅泣。
                </div>
                
                <div class="paragraph">
                    人生不易逢聖朝，君恩未報雙鬢凋。
                </div>
                
                <div class="paragraph">
                    金鑾殿花春灼灼，永熙陵樹夜蕭蕭。
                </div>
                
                <div class="paragraph">
                    空歎拖腸在泥土，不如舐鼎升煙霄。
                </div>
                
                <div class="paragraph">
                    多病相如猶未死，追思往事欲魂銷。
                </div>
                
                <div class="paragraph">
                    星使今辰迴馬首，强對離筵滿傾酒。
                </div>
                
                <div class="paragraph">
                    悲歌一曲從事書，唱與朝中舊知友。
                </div>
                
        </div>
    </div>
</body>

</html>