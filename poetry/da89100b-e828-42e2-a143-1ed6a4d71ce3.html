<!DOCTYPE html>
<html>

<head>
    <title>
        讀樂天閒居篇
    </title>
    <meta name="keywords" content="讀樂天閒居篇 -- 蔡襄">
    <meta name="description" content="讀樂天閒居篇 -- 蔡襄">
    <meta property="og:title" content="讀樂天閒居篇">
    <meta property="og:url" content="https://vwood.xyz/poetry/da89100b-e828-42e2-a143-1ed6a4d71ce3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            讀樂天閒居篇
        </h2>
        <div class="author"><a href="/author/224ff600-c809-496a-b7d8-2ed989a9b431.html" title="蔡襄" target="_blank">
                蔡襄
            </a> (宋)
        </div>
        <div class="paragraphs">
            
                <div class="paragraph">
                    予年四十四，髮白成衰翁。
                </div>
                
                <div class="paragraph">
                    非有高蓋車，曷與賢者同。
                </div>
                
                <div class="paragraph">
                    嗟予出寒遠，家世嘗力農。
                </div>
                
                <div class="paragraph">
                    十九登科第，聖彀參英雄。
                </div>
                
                <div class="paragraph">
                    十年出吏選，校書蓬陼中。
                </div>
                
                <div class="paragraph">
                    天子投採拔，謂有諫諍風。
                </div>
                
                <div class="paragraph">
                    既叨言責地，蹇蹇思匪躬。
                </div>
                
                <div class="paragraph">
                    竊不自度量，語剡奸邪胸。
                </div>
                
                <div class="paragraph">
                    一毫抗千鈞，擯落無流蹤。
                </div>
                
                <div class="paragraph">
                    同時皆驤首，金紫班著崇。
                </div>
                
                <div class="paragraph">
                    唯予守長樂，幸就祿養豐。
                </div>
                
                <div class="paragraph">
                    八年江海外，再上螭階東。
                </div>
                
                <div class="paragraph">
                    四十入西閣，宿仇司化工。
                </div>
                
                <div class="paragraph">
                    蒙錦投機穽，唯頼天聽聰。
                </div>
                
                <div class="paragraph">
                    代言遊禁密，侍從多從容。
                </div>
                
                <div class="paragraph">
                    尋行京兆事，繫斷露銛鋒。
                </div>
                
                <div class="paragraph">
                    是職非所好，輒以死竭忠。
                </div>
                
                <div class="paragraph">
                    願闢大幽都，爲君囚四凶。
                </div>
                
                <div class="paragraph">
                    願拂四省堂，爲君延夔龍。
                </div>
                
                <div class="paragraph">
                    願舒泰山雲，甘澤成歲功。
                </div>
                
                <div class="paragraph">
                    願回太清日，晴景破陰蒙。
                </div>
                
                <div class="paragraph">
                    願躋萬人壽，夭扎終不逢。
                </div>
                
                <div class="paragraph">
                    願令編戶富，食衣無困窮。
                </div>
                
                <div class="paragraph">
                    羣臣走率職，陛下居法宮。
                </div>
                
                <div class="paragraph">
                    文彩成禮樂，籌略覊夷戎。
                </div>
                
                <div class="paragraph">
                    意言亦良苦，精神庶潜通。
                </div>
                
                <div class="paragraph">
                    短步趨遠道，心健力不充。
                </div>
                
                <div class="paragraph">
                    早衰鬢已華，憂傷乃自攻。
                </div>
                
                <div class="paragraph">
                    我知古人心，生德貫上穹。
                </div>
                
                <div class="paragraph">
                    何爲論貴賤，貴畏非大公。
                </div>
                
                <div class="paragraph">
                    南歸雖云樂，此念殊忡忡。
                </div>
                
        </div>
    </div>
</body>

</html>