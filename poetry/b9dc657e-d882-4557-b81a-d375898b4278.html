<!DOCTYPE html>
<html>

<head>
    <title>
        東湖遊山
    </title>
    <meta name="keywords" content="東湖遊山 -- 史浩">
    <meta name="description" content="東湖遊山 -- 史浩">
    <meta property="og:title" content="東湖遊山">
    <meta property="og:url" content="https://vwood.xyz/poetry/b9dc657e-d882-4557-b81a-d375898b4278.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            東湖遊山
        </h2>
        <div class="author"><a href="/author/d6b5439b-2025-4f76-9372-a953a54eafaa.html" title="史浩" target="_blank">
                史浩
            </a> (宋)
        </div>
        <div class="paragraphs">
            
                <div class="paragraph">
                    四明山水天下異，東湖景物尤佳致。
                </div>
                
                <div class="paragraph">
                    古來奇處蕪沒多，極目空餘老蒼翠。
                </div>
                
                <div class="paragraph">
                    最稱險奧唯福泉，崒嵂萬仞摩青天。
                </div>
                
                <div class="paragraph">
                    屹起精藍名壽聖，松風颯颯泉涓涓。
                </div>
                
                <div class="paragraph">
                    一徑崎嶇通下水，風物人情更淳美。
                </div>
                
                <div class="paragraph">
                    兩椽茅屋何蕭然，是即吾廬靠山起。
                </div>
                
                <div class="paragraph">
                    吾嘗終日倚闌干，眼界峨峨碧玉攢。
                </div>
                
                <div class="paragraph">
                    有時出戶一乘興，枯筇蠟屐隨清湍。
                </div>
                
                <div class="paragraph">
                    攀蘿直上上水去，烟霞迤邐僧家路。
                </div>
                
                <div class="paragraph">
                    龍藏虎蟄天地寬，陟岵欷歔空墮淚。
                </div>
                
                <div class="paragraph">
                    次經象坎白雲庵，陰崖斷谷常青嵐。
                </div>
                
                <div class="paragraph">
                    中有村墟號韓嶺，漁歌樵斧聲相參。
                </div>
                
                <div class="paragraph">
                    陶公霞嶼崢嶸出，秀傑緜延數非一。
                </div>
                
                <div class="paragraph">
                    鼈山孤立水中央，規圓不頼人鑱刻。
                </div>
                
                <div class="paragraph">
                    地雄山壯泉源豪，七十二溪俱怒濤。
                </div>
                
                <div class="paragraph">
                    截山突屼起六堰，百尺花蹊金石牢。
                </div>
                
                <div class="paragraph">
                    鳴桹擲釣漁艇短，數百成羣來往欵。
                </div>
                
                <div class="paragraph">
                    綠蓑青笠苦忘歸，細雨斜風渾不管。
                </div>
                
                <div class="paragraph">
                    棲真蘭若唯南隅，聞是徐王舊隠居。
                </div>
                
                <div class="paragraph">
                    蓮塘十里香風濶，鳧鷖鸂鶒時沉洳。
                </div>
                
                <div class="paragraph">
                    一帆迅抵青山寺，丈室雲堂高贔屓。
                </div>
                
                <div class="paragraph">
                    森森松菊蔽村祠，細讀刓碑知故事。
                </div>
                
                <div class="paragraph">
                    云是皇朝李使君，濬濁澄清利後人。
                </div>
                
                <div class="paragraph">
                    迄今旱歲頼實利，血食往往長秋春。
                </div>
                
                <div class="paragraph">
                    破霧穿雲梯磴滑，石脅山腰徧金剎。
                </div>
                
                <div class="paragraph">
                    濯足清流舒嘯長，篔簹十畝清風戛。
                </div>
                
                <div class="paragraph">
                    紫衣道士氏曰朱，高論山前結草廬。
                </div>
                
                <div class="paragraph">
                    客至石壇無俗物，橫琴數曲酒一壺。
                </div>
                
                <div class="paragraph">
                    對岸二靈只一葦，依約誰家葬龍耳。
                </div>
                
                <div class="paragraph">
                    夜深踈雨洗遥空，一朵濃雲罩山觜。
                </div>
                
                <div class="paragraph">
                    金襴禪老今大顛，壞衲蒲團日坐禪。
                </div>
                
                <div class="paragraph">
                    我行不問西來意，消息還將方寸傳。
                </div>
                
                <div class="paragraph">
                    烏石山頭滕奧口，泓澄萬丈輝星斗。
                </div>
                
                <div class="paragraph">
                    過客誰知此地靈，只聞靜夜生龍吼。
                </div>
                
                <div class="paragraph">
                    鑑湖蕪沒多田疇，臨平車馬尤喧啾。
                </div>
                
                <div class="paragraph">
                    紛紛未識茲萬頃，神仙窟宅合在東南北西陬。
                </div>
                
                <div class="paragraph">
                    周游幾千里，此興猶未已。
                </div>
                
                <div class="paragraph">
                    歸來摸寫筆不停，大匠從其誚狂斐。
                </div>
                
        </div>
    </div>
</body>

</html>