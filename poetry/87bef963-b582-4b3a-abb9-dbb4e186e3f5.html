<!DOCTYPE html>
<html>

<head>
    <title>
        觀孔義甫與謝致仕詩有感
    </title>
    <meta name="keywords" content="觀孔義甫與謝致仕詩有感 -- 鄭俠">
    <meta name="description" content="觀孔義甫與謝致仕詩有感 -- 鄭俠">
    <meta property="og:title" content="觀孔義甫與謝致仕詩有感">
    <meta property="og:url" content="https://vwood.xyz/poetry/87bef963-b582-4b3a-abb9-dbb4e186e3f5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            觀孔義甫與謝致仕詩有感
        </h2>
        <div class="author"><a href="/author/1b3319b6-7eec-4663-b117-3bbba608c8ca.html" title="鄭俠" target="_blank">
                鄭俠
            </a> (宋)
        </div>
        <div class="paragraphs">
            
                <div class="paragraph">
                    人生足清閑，天下第一福。
                </div>
                
                <div class="paragraph">
                    惜哉聲與利，舉世方逐逐。
                </div>
                
                <div class="paragraph">
                    君子耀軒裳，小人腴口腹。
                </div>
                
                <div class="paragraph">
                    霜雪滿頤頷，馳競心更速。
                </div>
                
                <div class="paragraph">
                    誰如東山後，清風千載續。
                </div>
                
                <div class="paragraph">
                    仁孝實天成，聰明乃幾燭。
                </div>
                
                <div class="paragraph">
                    弱冠揖高科，聲華光煜煜。
                </div>
                
                <div class="paragraph">
                    騏驥駕夷途，千里在舉足。
                </div>
                
                <div class="paragraph">
                    歲未再周天，官先上應宿。
                </div>
                
                <div class="paragraph">
                    皇華屢更指，間請分符竹。
                </div>
                
                <div class="paragraph">
                    端介奉高明，慈仁撫煢獨。
                </div>
                
                <div class="paragraph">
                    施設妙通神，歡謳道相屬。
                </div>
                
                <div class="paragraph">
                    一旦遽上章，幡然謝羈束。
                </div>
                
                <div class="paragraph">
                    古人涖官政，五十曰艾服。
                </div>
                
                <div class="paragraph">
                    公年未五十，懇請竟從欲。
                </div>
                
                <div class="paragraph">
                    緬彼伋與軻，進退遺佳躅。
                </div>
                
                <div class="paragraph">
                    三揖就恩榮，一辭託巖谷。
                </div>
                
                <div class="paragraph">
                    由公仕以觀，其庶無愧恧。
                </div>
                
                <div class="paragraph">
                    東臯我田園，負郭予室屋。
                </div>
                
                <div class="paragraph">
                    兒姪幾百人，圖史逾千軸。
                </div>
                
                <div class="paragraph">
                    親舊既周旋，閨門更雍穆。
                </div>
                
                <div class="paragraph">
                    賓来酒一樽，興来棋一局。
                </div>
                
                <div class="paragraph">
                    吟嘯動煙雲，詩書到僮僕。
                </div>
                
                <div class="paragraph">
                    寧知地有仙，但見人如玉。
                </div>
                
                <div class="paragraph">
                    乃覺世間人，爲生何局促。
                </div>
                
                <div class="paragraph">
                    譬如方汚垢，對之獨薰沐。
                </div>
                
                <div class="paragraph">
                    孔公當代賢，宜其欽愛酷。
                </div>
                
                <div class="paragraph">
                    慷慨出長篇，情殷語重複。
                </div>
                
                <div class="paragraph">
                    日日動歸思，浩浩見林麓。
                </div>
                
                <div class="paragraph">
                    何意蒙鄙人，幸兹一觀矚。
                </div>
                
                <div class="paragraph">
                    當筵頓忘味，如聽簫韶曲。
                </div>
                
                <div class="paragraph">
                    平生粗意氣，自初得書讀。
                </div>
                
                <div class="paragraph">
                    每見古聖賢，心常自程督。
                </div>
                
                <div class="paragraph">
                    知身是罪根，每每自鋤斸。
                </div>
                
                <div class="paragraph">
                    如彼善稼穡，去草茂嘉穀。
                </div>
                
                <div class="paragraph">
                    深嘉遠世網，有若囚脫梏。
                </div>
                
                <div class="paragraph">
                    惟兹素艱貧，事與心反覆。
                </div>
                
                <div class="paragraph">
                    曆官二紀周，一紀投南隩。
                </div>
                
                <div class="paragraph">
                    歸時異去時，聖主恩霂霂。
                </div>
                
                <div class="paragraph">
                    方欣到家鄉，足覺愁慮簇。
                </div>
                
                <div class="paragraph">
                    高堂皓垂白，甘旨不饒沃。
                </div>
                
                <div class="paragraph">
                    四弟兩背亡，未言他骨肉。
                </div>
                
                <div class="paragraph">
                    繼又喪一弟，三房等窮蹙。
                </div>
                
                <div class="paragraph">
                    不數姆與婢，孤孀十有六。
                </div>
                
                <div class="paragraph">
                    薄業支半年，十飯猶五菽。
                </div>
                
                <div class="paragraph">
                    蕭然夏秋際，甚者日食粥。
                </div>
                
                <div class="paragraph">
                    人惟有父子，恩親家室睦。
                </div>
                
                <div class="paragraph">
                    惟其有君臣，禮義朝廷肅。
                </div>
                
                <div class="paragraph">
                    二者苟有違，三靈共誅戮。
                </div>
                
                <div class="paragraph">
                    况兹生聖辰，熙隆遇堯嚳。
                </div>
                
                <div class="paragraph">
                    艱虞免兵革，少小遊庠塾。
                </div>
                
                <div class="paragraph">
                    青春被恩擢，名姓粗揚暴。
                </div>
                
                <div class="paragraph">
                    孰非累聖德，師誨而君牧。
                </div>
                
                <div class="paragraph">
                    中間更狂妄，天聽常輕凟。
                </div>
                
                <div class="paragraph">
                    云云不少已，竟致御史鞫。
                </div>
                
                <div class="paragraph">
                    所負鼎鑊輕，敢意尚收録。
                </div>
                
                <div class="paragraph">
                    日月忽中天，湛恩俄濯浴。
                </div>
                
                <div class="paragraph">
                    父子實再逢，君臣亦敦復。
                </div>
                
                <div class="paragraph">
                    新恩胡爲報，舊過云何贖。
                </div>
                
                <div class="paragraph">
                    父母教子勤，羽括而礪鏃。
                </div>
                
                <div class="paragraph">
                    朝夕望乃成，榮顯被親屬。
                </div>
                
                <div class="paragraph">
                    慈烏於反哺，知以報生鞠。
                </div>
                
                <div class="paragraph">
                    學術不寸施，猶之玉韞匵。
                </div>
                
                <div class="paragraph">
                    千載遘明良，不能少負輻。
                </div>
                
                <div class="paragraph">
                    是生天地間，曾不如草木。
                </div>
                
                <div class="paragraph">
                    以此望明公，雲中一鴻鵠。
                </div>
                
        </div>
    </div>
</body>

</html>