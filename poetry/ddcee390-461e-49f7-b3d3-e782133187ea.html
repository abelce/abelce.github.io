<!DOCTYPE html>
<html>

<head>
    <title>
        著迂論有感
    </title>
    <meta name="keywords" content="著迂論有感 -- 李綱">
    <meta name="description" content="著迂論有感 -- 李綱">
    <meta property="og:title" content="著迂論有感">
    <meta property="og:url" content="https://vwood.xyz/poetry/ddcee390-461e-49f7-b3d3-e782133187ea.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            著迂論有感
        </h2>
        <div class="author"><a href="/author/8d78a433-b028-4f06-873d-ed90d9018954.html" title="李綱" target="_blank">
                李綱
            </a> (宋)
        </div>
        <div class="paragraphs">
            
                <div class="paragraph">
                    長笑梁谿翁，平生有餘拙。
                </div>
                
                <div class="paragraph">
                    於今欲行古，無乃亦癡絕。
                </div>
                
                <div class="paragraph">
                    施之廊廟間，放步足已跌。
                </div>
                
                <div class="paragraph">
                    下帷更潛思，又復廣陳說。
                </div>
                
                <div class="paragraph">
                    從來坐言語，得謗今未歇。
                </div>
                
                <div class="paragraph">
                    曾不少創懲，譊譊祇强聒。
                </div>
                
                <div class="paragraph">
                    惟堪覆醬瓿，詎足議往轍。
                </div>
                
                <div class="paragraph">
                    掉頭謂不然，此理君未察。
                </div>
                
                <div class="paragraph">
                    立言與行事，垂世初不别。
                </div>
                
                <div class="paragraph">
                    身窮言乃彰，貽範有前哲。
                </div>
                
                <div class="paragraph">
                    周文拘羑里，易象乃成列。
                </div>
                
                <div class="paragraph">
                    仲尼道不行，褒貶代賞罰。
                </div>
                
                <div class="paragraph">
                    屈原困椒蘭，澤畔採薇蕨。
                </div>
                
                <div class="paragraph">
                    離騷體風雅，光可争日月。
                </div>
                
                <div class="paragraph">
                    虞卿罷趙相，梁魏頗屑屑。
                </div>
                
                <div class="paragraph">
                    世亦傳春秋，端爲窮愁設。
                </div>
                
                <div class="paragraph">
                    聖賢垂簡編，往往因憤發。
                </div>
                
                <div class="paragraph">
                    避謗不著書，陸子良已黠。
                </div>
                
                <div class="paragraph">
                    區區禍福間，何足議宏達。
                </div>
                
                <div class="paragraph">
                    泛覽古人心，一一可坐閲。
                </div>
                
                <div class="paragraph">
                    大略觀規模，微情析毫髪。
                </div>
                
                <div class="paragraph">
                    幽光發干將，潛慝戮饕餮。
                </div>
                
                <div class="paragraph">
                    會有知我人，玩味爲擊節。
                </div>
                
                <div class="paragraph">
                    安知千載後，觀樂無季札。
                </div>
                
                <div class="paragraph">
                    豈能繼潛夫，粗可倣荀悅。
                </div>
                
                <div class="paragraph">
                    子雲方草玄，解嘲何可缺。
                </div>
                
        </div>
    </div>
</body>

</html>