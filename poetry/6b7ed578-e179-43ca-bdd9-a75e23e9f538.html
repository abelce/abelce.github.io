<!DOCTYPE html>
<html>

<head>
    <title>
        余赴官宮庠與道祖通判久聚乍散每有懷想作詩五十韵道二十餘年出處寄呈
    </title>
    <meta name="keywords" content="余赴官宮庠與道祖通判久聚乍散每有懷想作詩五十韵道二十餘年出處寄呈 -- 葛立方">
    <meta name="description" content="余赴官宮庠與道祖通判久聚乍散每有懷想作詩五十韵道二十餘年出處寄呈 -- 葛立方">
    <meta property="og:title" content="余赴官宮庠與道祖通判久聚乍散每有懷想作詩五十韵道二十餘年出處寄呈">
    <meta property="og:url" content="https://vwood.xyz/poetry/6b7ed578-e179-43ca-bdd9-a75e23e9f538.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            余赴官宮庠與道祖通判久聚乍散每有懷想作詩五十韵道二十餘年出處寄呈
        </h2>
        <div class="author"><a href="/author/ef4423e9-635d-41b9-9d44-ac256918b06e.html" title="葛立方" target="_blank">
                葛立方
            </a> (宋)
        </div>
        <div class="paragraphs">
            
                <div class="paragraph">
                    初拜清揚日，菰城荻始芽。
                </div>
                
                <div class="paragraph">
                    家聲璜出渭，駿氣馬生洼。
                </div>
                
                <div class="paragraph">
                    博識該三篋，宏才記五車。
                </div>
                
                <div class="paragraph">
                    高明挈日月，文彩炫雲霞。
                </div>
                
                <div class="paragraph">
                    結友方傾蓋，連姻復附葭。
                </div>
                
                <div class="paragraph">
                    鳳軿銀燭映，鸞扇綵雲遮。
                </div>
                
                <div class="paragraph">
                    去作南陽別，俄成澤國賒。
                </div>
                
                <div class="paragraph">
                    浚都先玉轡，濉水會仙槎。
                </div>
                
                <div class="paragraph">
                    我止邗溝第，君歸霅水涯。
                </div>
                
                <div class="paragraph">
                    枌關方弛檐，毳幕忽鳴笳。
                </div>
                
                <div class="paragraph">
                    茂苑依城堞，菁山隠谽谺。
                </div>
                
                <div class="paragraph">
                    林巒迷霧豹，鼓吹只池蛙。
                </div>
                
                <div class="paragraph">
                    宇宙焦先室，庖厨蔡樽茄。
                </div>
                
                <div class="paragraph">
                    旋聞翦蛇豕，却共注魚蝦。
                </div>
                
                <div class="paragraph">
                    經笥精藍肄，辭鋒試席誇。
                </div>
                
                <div class="paragraph">
                    棘闈排勝陣，楓殿趁朝赮。
                </div>
                
                <div class="paragraph">
                    聯籍攀丹桂，連名擬墨緺。
                </div>
                
                <div class="paragraph">
                    枕溪同擇勝，築室共崇窊。
                </div>
                
                <div class="paragraph">
                    許邁通懸霤，何君住若耶。
                </div>
                
                <div class="paragraph">
                    奇礓爭磊砢，嘉卉鬭紛葩。
                </div>
                
                <div class="paragraph">
                    風入黄蘆浦，煙橫白鷺沙。
                </div>
                
                <div class="paragraph">
                    鷁舟行櫂短，蟻酒酌尊污。
                </div>
                
                <div class="paragraph">
                    覓句文詞競，枰棋笑語譁。
                </div>
                
                <div class="paragraph">
                    山深陪杖屨，林僻預瓜茶。
                </div>
                
                <div class="paragraph">
                    歌放卑王豹，琴閑鄙瓠巴。
                </div>
                
                <div class="paragraph">
                    朝遊趁奔鹿，暮宴起棲鴉。
                </div>
                
                <div class="paragraph">
                    溪上方霏屑，山陰遽及瓜。
                </div>
                
                <div class="paragraph">
                    殿訶紛候吏，罄折擁晨衙。
                </div>
                
                <div class="paragraph">
                    踴躍良朋賀，睢盱野老呀。
                </div>
                
                <div class="paragraph">
                    銅章輕擲置，銀紱嗣榮加。
                </div>
                
                <div class="paragraph">
                    還與牛同皁，寧嗟鳳在笯。
                </div>
                
                <div class="paragraph">
                    歸來齊靖節，隠去類祁嘉。
                </div>
                
                <div class="paragraph">
                    鴆堇功名會，膏粱釋梵家。
                </div>
                
                <div class="paragraph">
                    果因流菜葉，倏爾認桃花。
                </div>
                
                <div class="paragraph">
                    杜口傷鳴雁，持鉤出睡蛇。
                </div>
                
                <div class="paragraph">
                    少多臨濟棒，生死秘魔叉。
                </div>
                
                <div class="paragraph">
                    蔬食期羹芋，蓬心正倚麻。
                </div>
                
                <div class="paragraph">
                    一朝牽吏鞅，瑣質濫京華。
                </div>
                
                <div class="paragraph">
                    宮邸便清佚，官曹懼過差。
                </div>
                
                <div class="paragraph">
                    學無裨稚騃，儒或變淫奢。
                </div>
                
                <div class="paragraph">
                    仰德勞心膂，陳情費齒牙。
                </div>
                
                <div class="paragraph">
                    幸蒙魚網細，數寄雁行斜。
                </div>
                
                <div class="paragraph">
                    凝望千巖阻，何因兩槳拏。
                </div>
                
                <div class="paragraph">
                    身脩誰琢切，詩病孰疵瑕。
                </div>
                
                <div class="paragraph">
                    縮地今無費，移山第覓夸。
                </div>
                
                <div class="paragraph">
                    願憐魚蓄榭，莫惜馬頻檛。
                </div>
                
                <div class="paragraph">
                    驥尾終期附，牛鳴幸不遐。
                </div>
                
                <div class="paragraph">
                    清標如會覿，羈旅失悲嗟。
                </div>
                
                <div class="paragraph">
                    悃愊煩青鏤，淒涼倦絳紗。
                </div>
                
                <div class="paragraph">
                    聊須哦短句，緘印錦谿砂。
                </div>
                
        </div>
    </div>
</body>

</html>