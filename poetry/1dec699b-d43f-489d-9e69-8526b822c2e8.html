<!DOCTYPE html>
<html>

<head>
    <title>
        登石臺山與劉次皋李揆王度周仲卿聯句
    </title>
    <meta name="keywords" content="登石臺山與劉次皋李揆王度周仲卿聯句 -- 胡融">
    <meta name="description" content="登石臺山與劉次皋李揆王度周仲卿聯句 -- 胡融">
    <meta property="og:title" content="登石臺山與劉次皋李揆王度周仲卿聯句">
    <meta property="og:url" content="https://vwood.xyz/poetry/1dec699b-d43f-489d-9e69-8526b822c2e8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            登石臺山與劉次皋李揆王度周仲卿聯句
        </h2>
        <div class="author"><a href="/author/20418273-4699-4c19-95eb-39ca3fb27307.html" title="胡融" target="_blank">
                胡融
            </a> (宋)
        </div>
        <div class="paragraphs">
            
                <div class="paragraph">
                    璇臺插中天，乾坤發端倪。
                </div>
                
                <div class="paragraph">
                    荆榛夾險道，自古誰攀躋。
                </div>
                
                <div class="paragraph">
                    嘉予二三友，乘興同杖藜。
                </div>
                
                <div class="paragraph">
                    行行陟其巔，一遊手自携。
                </div>
                
                <div class="paragraph">
                    上摩白兔宮，下躡青雲梯。
                </div>
                
                <div class="paragraph">
                    傲晲羣動間，太倉米一稊。
                </div>
                
                <div class="paragraph">
                    俯瞰萬家邑，戶牖開蜜脾。
                </div>
                
                <div class="paragraph">
                    羣巒盡東騖，駛若萬驥馳。
                </div>
                
                <div class="paragraph">
                    馬秦忽破碎，象島尤瑰琦。
                </div>
                
                <div class="paragraph">
                    杜鵑狀雄尊，白鯉波連漪。
                </div>
                
                <div class="paragraph">
                    視城橫朱鳥，秀連秋水湄。
                </div>
                
                <div class="paragraph">
                    崟崟摘星嶺，上可捫南箕。
                </div>
                
                <div class="paragraph">
                    羽人煉丹丘，迄今有遺基。
                </div>
                
                <div class="paragraph">
                    維西控桐柏，巖壑爭獻奇。
                </div>
                
                <div class="paragraph">
                    鴈蕩直括蒼，勢自金庭□。
                </div>
                
                <div class="paragraph">
                    奔雷三十六，趕起龍鳳姿。
                </div>
                
                <div class="paragraph">
                    繼北際四明，塢嶴非人窺。
                </div>
                
                <div class="paragraph">
                    天門何蕩蕩，香巖獨嵬嵬。
                </div>
                
                <div class="paragraph">
                    帽峰冠朝霞，髻山染夕霏。
                </div>
                
                <div class="paragraph">
                    眼闊浮世狹，身高衆山低。
                </div>
                
                <div class="paragraph">
                    清遊慨俗子，險語驚山魑。
                </div>
                
                <div class="paragraph">
                    持盃迭獻酬，磨石共鎸題。
                </div>
                
                <div class="paragraph">
                    短李才調逸，手力拔象犀。
                </div>
                
                <div class="paragraph">
                    髯胡詩之豪，鼻息干雲霓。
                </div>
                
                <div class="paragraph">
                    閒雅推王子，皎然霞外期。
                </div>
                
                <div class="paragraph">
                    劉君一癯仙，胸中無町畦。
                </div>
                
                <div class="paragraph">
                    周節萬夫敵，猛將聞鼓聲。
                </div>
                
                <div class="paragraph">
                    或倦而憇石，或勇而臨涯。
                </div>
                
                <div class="paragraph">
                    或袖手冥搜，或抵掌滑稽。
                </div>
                
                <div class="paragraph">
                    或倚松盤桓，或望雲慘悽。
                </div>
                
                <div class="paragraph">
                    矯矯出籠鶴，卑卑在樊籬。
                </div>
                
                <div class="paragraph">
                    靜躁各異物，物情無不齊。
                </div>
                
                <div class="paragraph">
                    來塗逢野嫗，問我何所知。
                </div>
                
                <div class="paragraph">
                    自言石出世，曾夢金仙栖。
                </div>
                
                <div class="paragraph">
                    獻歲買官酒，登山酹地祇。
                </div>
                
                <div class="paragraph">
                    君今契我夢，從此開山蹊。
                </div>
                
                <div class="paragraph">
                    彼嫗尚爾耳，我曹焉已而。
                </div>
                
                <div class="paragraph">
                    他年五君咏，永勒茲山陲。
                </div>
                
        </div>
    </div>
</body>

</html>