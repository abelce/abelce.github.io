<!DOCTYPE html>
<html>

<head>
    <title>
        江南喜逢蕭九徹因話長安舊遊戲贈五十韻
    </title>
    <meta name="keywords" content="江南喜逢蕭九徹因話長安舊遊戲贈五十韻 -- 白居易">
    <meta name="description" content="江南喜逢蕭九徹因話長安舊遊戲贈五十韻 -- 白居易">
    <meta property="og:title" content="江南喜逢蕭九徹因話長安舊遊戲贈五十韻">
    <meta property="og:url" content="https://vwood.xyz/poetry/b56eb742-b720-4651-8ec5-98fbb386ab24.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            江南喜逢蕭九徹因話長安舊遊戲贈五十韻
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    憶昔嬉遊伴，多陪歡宴場。
                </div>
                
                <div class="paragraph">
                    寓居同永樂，幽會共平康。
                </div>
                
                <div class="paragraph">
                    師子尋前曲，聲兒出內坊。
                </div>
                
                <div class="paragraph">
                    花深態奴宅，竹錯得憐堂。
                </div>
                
                <div class="paragraph">
                    庭晚開紅藥，門閑蔭綠楊。
                </div>
                
                <div class="paragraph">
                    經過悉同巷，居處盡連牆。
                </div>
                
                <div class="paragraph">
                    時世高梳髻，風流澹作妝。
                </div>
                
                <div class="paragraph">
                    戴花紅石竹，帔暈紫檳榔。
                </div>
                
                <div class="paragraph">
                    鬢動懸蟬翼，釵垂小鳳行。
                </div>
                
                <div class="paragraph">
                    拂胷輕粉絮，煖手小香囊。
                </div>
                
                <div class="paragraph">
                    選勝移銀燭，邀歡舉玉觴。
                </div>
                
                <div class="paragraph">
                    爐煙凝麝氣，酒色注鵝黃。
                </div>
                
                <div class="paragraph">
                    急管停還奏，繁弦慢更張。
                </div>
                
                <div class="paragraph">
                    雪飛迴舞袖，塵起繞歌梁。
                </div>
                
                <div class="paragraph">
                    舊曲翻調笑，新聲打義揚。
                </div>
                
                <div class="paragraph">
                    名情推阿軌，巧語許秋孃。
                </div>
                
                <div class="paragraph">
                    風暖春將暮，星迴夜未央。
                </div>
                
                <div class="paragraph">
                    宴餘添粉黛，坐久換衣裳。
                </div>
                
                <div class="paragraph">
                    結伴歸深院，分頭入洞房。
                </div>
                
                <div class="paragraph">
                    綵帷開翡翠，羅薦拂鴛鴦。
                </div>
                
                <div class="paragraph">
                    留宿爭牽袖，貪眠各占牀。
                </div>
                
                <div class="paragraph">
                    綠窗籠水影，紅壁背燈光。
                </div>
                
                <div class="paragraph">
                    索鏡收花鈿，邀人解袷襠。
                </div>
                
                <div class="paragraph">
                    暗嬌妝靨笑，私語口脂香。
                </div>
                
                <div class="paragraph">
                    怕聽鐘聲坐，羞明映縵藏。
                </div>
                
                <div class="paragraph">
                    眉殘蛾翠淺，鬟解綠雲長。
                </div>
                
                <div class="paragraph">
                    聚散知無定，憂歡事不常。
                </div>
                
                <div class="paragraph">
                    離筵開夕宴，別騎促晨裝。
                </div>
                
                <div class="paragraph">
                    去住青門外，留連滻水傍。
                </div>
                
                <div class="paragraph">
                    車行遙寄語，馬駐共相望。
                </div>
                
                <div class="paragraph">
                    雲雨分何處，山川共異方。
                </div>
                
                <div class="paragraph">
                    野行初寂莫，店宿乍恓惶。
                </div>
                
                <div class="paragraph">
                    別後嫌宵永，愁來厭歲芳。
                </div>
                
                <div class="paragraph">
                    幾看花結子，頻見露爲霜。
                </div>
                
                <div class="paragraph">
                    歲月何超忽，音容坐渺茫。
                </div>
                
                <div class="paragraph">
                    往還書斷絕，來去夢遊揚。
                </div>
                
                <div class="paragraph">
                    自我辭秦地，逢君客楚鄉。
                </div>
                
                <div class="paragraph">
                    常嗟異岐路，忽喜共舟航。
                </div>
                
                <div class="paragraph">
                    話舊堪垂淚，思鄉數斷腸。
                </div>
                
                <div class="paragraph">
                    愁雲接巫峽，淚竹近瀟湘。
                </div>
                
                <div class="paragraph">
                    月落江湖闊，天高節候涼。
                </div>
                
                <div class="paragraph">
                    浦深煙渺渺，沙冷月蒼蒼。
                </div>
                
                <div class="paragraph">
                    紅葉江楓老，青蕪驛路荒。
                </div>
                
                <div class="paragraph">
                    野風吹蟋蟀，湖水浸菰蔣。
                </div>
                
                <div class="paragraph">
                    帝路何由見，心期不可忘。
                </div>
                
                <div class="paragraph">
                    舊遊千里外，往事十年強。
                </div>
                
                <div class="paragraph">
                    春晝提壺飲，秋林摘橘嘗。
                </div>
                
                <div class="paragraph">
                    強歌還自感，縱飲不成狂。
                </div>
                
                <div class="paragraph">
                    永夜長相憶，逢君各共傷。
                </div>
                
                <div class="paragraph">
                    殷勤萬里意，幷寫贈蕭郎。
                </div>
                
        </div>
    </div>
</body>

</html>