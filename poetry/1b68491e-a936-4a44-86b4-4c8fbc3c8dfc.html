<!DOCTYPE html>
<html>

<head>
    <title>
        遊山門呈知府大卿
    </title>
    <meta name="keywords" content="遊山門呈知府大卿 -- 姚闢">
    <meta name="description" content="遊山門呈知府大卿 -- 姚闢">
    <meta property="og:title" content="遊山門呈知府大卿">
    <meta property="og:url" content="https://vwood.xyz/poetry/1b68491e-a936-4a44-86b4-4c8fbc3c8dfc.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遊山門呈知府大卿
        </h2>
        <div class="author"><a href="/author/a7c3158a-0ccc-49f6-bec0-302af25561c5.html" title="姚闢" target="_blank">
                姚闢
            </a> (宋)
        </div>
        <div class="paragraphs">
            
                <div class="paragraph">
                    春風到宛陵，太守遇康樂。
                </div>
                
                <div class="paragraph">
                    隱几坐高齋，清風媚林壑。
                </div>
                
                <div class="paragraph">
                    語我諸峰巒，道人古棲託。
                </div>
                
                <div class="paragraph">
                    幽潛遠江漢，秀聳類衡霍。
                </div>
                
                <div class="paragraph">
                    一日贐我遊，大府輟高幕。
                </div>
                
                <div class="paragraph">
                    命車載酒醪，行人飭巾櫜。
                </div>
                
                <div class="paragraph">
                    藍輿渡前溪，野飯即高閣。
                </div>
                
                <div class="paragraph">
                    笑著烏紗巾，行背青山郭。
                </div>
                
                <div class="paragraph">
                    嵇呂重契舊，皮陸索酬酢。
                </div>
                
                <div class="paragraph">
                    幽花弄紫翠，鳴琴唱宮角。
                </div>
                
                <div class="paragraph">
                    靈氣浮融融，蒸風紛漠漠。
                </div>
                
                <div class="paragraph">
                    晚宿黄渡館，泉聲自伊洛。
                </div>
                
                <div class="paragraph">
                    溪童學流觴，盤花遞清酌。
                </div>
                
                <div class="paragraph">
                    歸火破昏街，擁衾聞夜柝。
                </div>
                
                <div class="paragraph">
                    詰朝振衣坐，繅車厭啼𪈴。
                </div>
                
                <div class="paragraph">
                    東壁有舊詩，三賢據安作。
                </div>
                
                <div class="paragraph">
                    筆迹既訛謬，塵版復皴皵。
                </div>
                
                <div class="paragraph">
                    伊人已黄泉，來者誰丹雘。
                </div>
                
                <div class="paragraph">
                    徐徐到山門，青蒼洗昏膜。
                </div>
                
                <div class="paragraph">
                    兩山擘大道，造化自櫜籥。
                </div>
                
                <div class="paragraph">
                    綠蔕凌空飛，江雲半天落。
                </div>
                
                <div class="paragraph">
                    二巖與四洞，靈仙舊淹泊。
                </div>
                
                <div class="paragraph">
                    丹安今不歸，雙門失扃鑰。
                </div>
                
                <div class="paragraph">
                    雲髓凝爲乳，石柱垂如鐸。
                </div>
                
                <div class="paragraph">
                    峭壁斷行路，薜蘿陰附著。
                </div>
                
                <div class="paragraph">
                    秉燭尋龍潭，昏冥認頭角。
                </div>
                
                <div class="paragraph">
                    欲窺心已驚，暫進足還卻。
                </div>
                
                <div class="paragraph">
                    不探驪珠淵，安得長生藥。
                </div>
                
                <div class="paragraph">
                    又上齊雲亭，諸山露崖崿。
                </div>
                
                <div class="paragraph">
                    或涌如波濤，或沸如鼎鑊。
                </div>
                
                <div class="paragraph">
                    幡幢或飛動，塔廟或纓絡。
                </div>
                
                <div class="paragraph">
                    盛如明堂朝，衣冠勢紛錯。
                </div>
                
                <div class="paragraph">
                    尊者不避卑，強者不凌凌弱。
                </div>
                
                <div class="paragraph">
                    嚴如武庫兵，雪霜飾鋒鍔。
                </div>
                
                <div class="paragraph">
                    柔順就赦宥，剛頑即侵掠。
                </div>
                
                <div class="paragraph">
                    或齊如季孟，或比如媒妁。
                </div>
                
                <div class="paragraph">
                    連如魚綴鈎，猛如獸相搏。
                </div>
                
                <div class="paragraph">
                    橫如斗東西，勇如龍潛躍。
                </div>
                
                <div class="paragraph">
                    欲盡聽眺心，疲羸厭芒屩。
                </div>
                
                <div class="paragraph">
                    野僧又語我，文脊倚寥廓。
                </div>
                
                <div class="paragraph">
                    我思鹿裘人，不憚路磽確。
                </div>
                
                <div class="paragraph">
                    左瞻右已迷，前登後皆邈。
                </div>
                
                <div class="paragraph">
                    攀高猿臂引，入險腰𬗖縛。
                </div>
                
                <div class="paragraph">
                    辛勤到深幽，祠宮冷蕭索。
                </div>
                
                <div class="paragraph">
                    金丹已無傳，石室儼如昨。
                </div>
                
                <div class="paragraph">
                    咨嗟兩臺高，日月互盤礴。
                </div>
                
                <div class="paragraph">
                    石豹鳴陰崖，鷹龜露金殻。
                </div>
                
                <div class="paragraph">
                    天河瀉雲潭，千丈不見濁。
                </div>
                
                <div class="paragraph">
                    衆指佛子堂，神靈重然諾。
                </div>
                
                <div class="paragraph">
                    我坐謝公亭，歸舟阻溪涸。
                </div>
                
                <div class="paragraph">
                    爇蕭陰禱祈，暮雨過山腳。
                </div>
                
                <div class="paragraph">
                    善濟雖未通，神變已可愕。
                </div>
                
                <div class="paragraph">
                    蠢蠢塵中人，回首重慚怍。
                </div>
                
                <div class="paragraph">
                    屈曲歸杜遷，復結三天約。
                </div>
                
                <div class="paragraph">
                    傍楫清溪行，萬象皆洗濯。
                </div>
                
                <div class="paragraph">
                    石苔散青絲，玉筍解新籜。
                </div>
                
                <div class="paragraph">
                    路回灘流淙，灑面散雨雹。
                </div>
                
                <div class="paragraph">
                    魚禽遂天性，浮沉隨飲啄。
                </div>
                
                <div class="paragraph">
                    行行明鏡中，兩岸翠如幄。
                </div>
                
                <div class="paragraph">
                    停橈到妙顯，洞府誰開拓。
                </div>
                
                <div class="paragraph">
                    我知巨靈斧，神妙止削。
                </div>
                
                <div class="paragraph">
                    狻猊儼守衛，瓊瑤出追琢。
                </div>
                
                <div class="paragraph">
                    幽蘭香自知，褊茗甘可嚼。
                </div>
                
                <div class="paragraph">
                    老木臥深塢，不肯就工度。
                </div>
                
                <div class="paragraph">
                    蒼石通元精，溫潤抱天璞。
                </div>
                
                <div class="paragraph">
                    古有智琰師，逍遙寄冥寞。
                </div>
                
                <div class="paragraph">
                    四獸雖吾降，一性奚所惡。
                </div>
                
                <div class="paragraph">
                    天子賜詔勤，香象與醍酪。
                </div>
                
                <div class="paragraph">
                    徘徊想遺風，愚迷仰真覺。
                </div>
                
                <div class="paragraph">
                    又疑無爲人，其來非力學。
                </div>
                
                <div class="paragraph">
                    洞門有磨崖，唐賢盛鐫鑿。
                </div>
                
                <div class="paragraph">
                    姓名今尚存，苔蘚已斑駁。
                </div>
                
                <div class="paragraph">
                    遊者來無窮，居者日益數。
                </div>
                
                <div class="paragraph">
                    人事竟糠秕，塵緣易糟粕。
                </div>
                
                <div class="paragraph">
                    唯有稽亭峰，巍峨不銷鑠。
                </div>
                
                <div class="paragraph">
                    仁智樂山水，小大等拳勺。
                </div>
                
                <div class="paragraph">
                    養心即自然，玩物乃浮薄。
                </div>
                
                <div class="paragraph">
                    我今還海涯，身不掛繒繳。
                </div>
                
                <div class="paragraph">
                    世無丹青人，爲我一圖貌。
                </div>
                
                <div class="paragraph">
                    試作山中吟，高情寄鸞鶴。
                </div>
                
        </div>
    </div>
</body>

</html>