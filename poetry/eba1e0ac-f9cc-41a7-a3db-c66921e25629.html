<!DOCTYPE html>
<html>

<head>
    <title>
        鳳翔八觀 東湖
    </title>
    <meta name="keywords" content="鳳翔八觀 東湖 -- 蘇軾">
    <meta name="description" content="鳳翔八觀 東湖 -- 蘇軾">
    <meta property="og:title" content="鳳翔八觀 東湖">
    <meta property="og:url" content="https://vwood.xyz/poetry/eba1e0ac-f9cc-41a7-a3db-c66921e25629.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鳳翔八觀 東湖
        </h2>
        <div class="author"><a href="/author/a0927add-96a4-406f-98d2-eccffe36df5a.html" title="蘇軾" target="_blank">
                蘇軾
            </a> (宋)
        </div>
        <div class="paragraphs">
            
                <div class="paragraph">
                    吾家蜀江上，江水清如藍。
                </div>
                
                <div class="paragraph">
                    爾來走塵土，意思殊不堪。
                </div>
                
                <div class="paragraph">
                    況當岐山下，風物尤可慚。
                </div>
                
                <div class="paragraph">
                    有山禿如赭，有水濁如泔。
                </div>
                
                <div class="paragraph">
                    不謂郡城東，數步見湖潭。
                </div>
                
                <div class="paragraph">
                    入門便清奧，怳如夢西南。
                </div>
                
                <div class="paragraph">
                    泉源從高來，隨波走涵涵。
                </div>
                
                <div class="paragraph">
                    東去觸重阜，盡爲湖所貪。
                </div>
                
                <div class="paragraph">
                    但見蒼石螭，開口吐清甘。
                </div>
                
                <div class="paragraph">
                    借汝腹中過，胡爲目眈眈。
                </div>
                
                <div class="paragraph">
                    新荷弄晚凉，輕棹極幽探。
                </div>
                
                <div class="paragraph">
                    飄颻忘遠近，偃息遺珮篸。
                </div>
                
                <div class="paragraph">
                    深有龜與魚，淺有螺與蚶。
                </div>
                
                <div class="paragraph">
                    曝晴復戲雨，戢戢多於蠶。
                </div>
                
                <div class="paragraph">
                    浮沉無停餌，倏忽遽滿籃。
                </div>
                
                <div class="paragraph">
                    絲緡雖强致，瑣細安足戡。
                </div>
                
                <div class="paragraph">
                    聞昔周道興，翠鳳棲孤嵐。
                </div>
                
                <div class="paragraph">
                    飛鳴飲此水，照影弄毿毿。
                </div>
                
                <div class="paragraph">
                    至今多梧桐，合抱如彭聃。
                </div>
                
                <div class="paragraph">
                    彩羽無復見，上有鸇搏鵪。
                </div>
                
                <div class="paragraph">
                    嗟予生雖晚，好古意所妉。
                </div>
                
                <div class="paragraph">
                    圖書已漫漶，猶復訪僑郯。
                </div>
                
                <div class="paragraph">
                    卷阿詩可繼，此意久已含。
                </div>
                
                <div class="paragraph">
                    扶風古三輔，政事豈汝諳。
                </div>
                
                <div class="paragraph">
                    聊爲湖上飲，一縱醉後談。
                </div>
                
                <div class="paragraph">
                    門前遠行客，劫劫無留驂。
                </div>
                
                <div class="paragraph">
                    問胡不回首，毋乃趁朝參。
                </div>
                
                <div class="paragraph">
                    予今正疏懶，官長幸見函。
                </div>
                
                <div class="paragraph">
                    不辭日游再，行恐歲滿三。
                </div>
                
                <div class="paragraph">
                    暮歸還倒載，鐘鼓已韽韽。
                </div>
                
        </div>
    </div>
</body>

</html>