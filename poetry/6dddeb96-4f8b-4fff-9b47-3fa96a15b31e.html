<!DOCTYPE html>
<html>

<head>
    <title>
        羅浮高壽崔制置
    </title>
    <meta name="keywords" content="羅浮高壽崔制置 -- 洪咨夔">
    <meta name="description" content="羅浮高壽崔制置 -- 洪咨夔">
    <meta property="og:title" content="羅浮高壽崔制置">
    <meta property="og:url" content="https://vwood.xyz/poetry/6dddeb96-4f8b-4fff-9b47-3fa96a15b31e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            羅浮高壽崔制置
        </h2>
        <div class="author"><a href="/author/07f4d66f-2650-49c8-b517-d9d0c7961fa3.html" title="洪咨夔" target="_blank">
                洪咨夔
            </a> (宋)
        </div>
        <div class="paragraphs">
            
                <div class="paragraph">
                    羅浮高哉四百四十有二峰，三峰最高拔起金芙蓉。
                </div>
                
                <div class="paragraph">
                    耀真洞天鎖溟濛，鰲背咫尺蓬萊通。
                </div>
                
                <div class="paragraph">
                    璿房瑶室深玲瓏，霞袿霓袽紛丰茸。
                </div>
                
                <div class="paragraph">
                    中有老僊擾白龍，藕花冠巾九節筇。
                </div>
                
                <div class="paragraph">
                    招邀茅盈挾赤松，麾訶列缺鞭豐隆。
                </div>
                
                <div class="paragraph">
                    天雞未叫萬籟空，夜半喚出扶桑紅。
                </div>
                
                <div class="paragraph">
                    下照萬象方屯蒙，起踏斗柄呼東風。
                </div>
                
                <div class="paragraph">
                    扶胥雲氣低葱蘢，海若吐蜃天投虹。
                </div>
                
                <div class="paragraph">
                    前旌招摇導祝融，從以五色騎羊翁。
                </div>
                
                <div class="paragraph">
                    蒼舒檮戭伯虎熊，風后力牧常先鴻。
                </div>
                
                <div class="paragraph">
                    日用大學心中庸，暗室屋漏十目同。
                </div>
                
                <div class="paragraph">
                    夏璜薦繅旅大弓，太蔟爲角諧函鐘。
                </div>
                
                <div class="paragraph">
                    日星宗彜映華蟲，江河健帆轉蒙衝。
                </div>
                
                <div class="paragraph">
                    慶曆元祐諸儒宗，立朝直聲摩穹窿。
                </div>
                
                <div class="paragraph">
                    真卿長孺誰爲容，白頭萬里行蠶叢。
                </div>
                
                <div class="paragraph">
                    清獻清節乖崖忠，太平盛時適其逢。
                </div>
                
                <div class="paragraph">
                    事有至難莫如公，表裏壞證阻且訌。
                </div>
                
                <div class="paragraph">
                    參苓溫平匪砭攻，潜瘳膏肓夷疽癰。
                </div>
                
                <div class="paragraph">
                    三邊按堵九扈豐，祥飈甘雨天爲功。
                </div>
                
                <div class="paragraph">
                    趯趯和樂躍阜螽，沾沾啁哳瘖寒蛩。
                </div>
                
                <div class="paragraph">
                    雪山不隔黈纊聰，衮衣繡裳遄歸東。
                </div>
                
                <div class="paragraph">
                    天津疋馬兩玉童，袖疏入奏明光宮。
                </div>
                
                <div class="paragraph">
                    中興規模舊提封，直北燕薊西崆峒。
                </div>
                
                <div class="paragraph">
                    功成跨鶴追葛洪，神光烱烱方雙瞳。
                </div>
                
                <div class="paragraph">
                    金丹寶訣傳枕中，負薪汲水長相從。
                </div>
                
        </div>
    </div>
</body>

</html>