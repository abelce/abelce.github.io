<!DOCTYPE html>
<html>

<head>
    <title>
        送翰林范侍郎
    </title>
    <meta name="keywords" content="送翰林范侍郎 -- 呂陶">
    <meta name="description" content="送翰林范侍郎 -- 呂陶">
    <meta property="og:title" content="送翰林范侍郎">
    <meta property="og:url" content="https://vwood.xyz/poetry/8775bc3a-6c5e-4e66-be02-f5e3be5afd19.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送翰林范侍郎
        </h2>
        <div class="author"><a href="/author/ef81a123-4c50-4fd2-85c1-3ece2cbb71bb.html" title="呂陶" target="_blank">
                呂陶
            </a> (宋)
        </div>
        <div class="paragraphs">
            
                <div class="paragraph">
                    進退爲大節，君子貴其全。
                </div>
                
                <div class="paragraph">
                    獻替實大事，良臣所宜先。
                </div>
                
                <div class="paragraph">
                    二者苟一失，胡得稱至賢。
                </div>
                
                <div class="paragraph">
                    況乃勢利誘，中性殊易遷。
                </div>
                
                <div class="paragraph">
                    趨時或勇鋭，顧義少慤堅。
                </div>
                
                <div class="paragraph">
                    崑山有良玉，烈燄不敢燔。
                </div>
                
                <div class="paragraph">
                    太華有蒼松，嚴霜豈能干。
                </div>
                
                <div class="paragraph">
                    公以學行起，華塗三十年。
                </div>
                
                <div class="paragraph">
                    器業飽夔卨，文章富雲淵。
                </div>
                
                <div class="paragraph">
                    徐行自廊廟，羣望惟陶甄。
                </div>
                
                <div class="paragraph">
                    適會薰風琴，爲民更五弦。
                </div>
                
                <div class="paragraph">
                    潔情思恤物，有道當危言。
                </div>
                
                <div class="paragraph">
                    一旦謝簪紱，易若忘蹄筌。
                </div>
                
                <div class="paragraph">
                    冥鴻颺雲霄，老鶴得芝田。
                </div>
                
                <div class="paragraph">
                    天真適曠蕩，世網脱拘牽。
                </div>
                
                <div class="paragraph">
                    安居返故里，盛事光塵寰。
                </div>
                
                <div class="paragraph">
                    父老相歎詫，謂公乃神仙。
                </div>
                
                <div class="paragraph">
                    士林素矜式，仰公如綺園。
                </div>
                
                <div class="paragraph">
                    試閲前代史，昔人難比肩。
                </div>
                
                <div class="paragraph">
                    嘗聞喬與固，精誠動皇乾。
                </div>
                
                <div class="paragraph">
                    願仗至忠力，區區塞奔川。
                </div>
                
                <div class="paragraph">
                    不幸遭戮辱，何由老林泉。
                </div>
                
                <div class="paragraph">
                    徒使國士淚，至今爲之潸。
                </div>
                
                <div class="paragraph">
                    又聞廣與受，知止皆求還。
                </div>
                
                <div class="paragraph">
                    都門祖帳盛，鄉里千金捐。
                </div>
                
                <div class="paragraph">
                    青以大論議，寂寞空簡編。
                </div>
                
                <div class="paragraph">
                    猶有繪畫手，屢將丹青傳。
                </div>
                
                <div class="paragraph">
                    四士所出處，得之皆一偏。
                </div>
                
                <div class="paragraph">
                    惟公逢聖明，雍容卷舒間。
                </div>
                
                <div class="paragraph">
                    任職思補報，乞身享安閒。
                </div>
                
                <div class="paragraph">
                    素履瑩如玉，貴名重于山。
                </div>
                
                <div class="paragraph">
                    知公享壽考，歳月方遐延。
                </div>
                
                <div class="paragraph">
                    壯容換老骨，綠髪藏華顛。
                </div>
                
                <div class="paragraph">
                    諒公保福祚，子孫慶綿綿。
                </div>
                
                <div class="paragraph">
                    高門納駟馬，舊物還青氈。
                </div>
                
                <div class="paragraph">
                    令德終報驗，化工可推研。
                </div>
                
                <div class="paragraph">
                    小智泥畛域，通懷究淵源。
                </div>
                
                <div class="paragraph">
                    方爾泥物我，其誰計寒暄。
                </div>
                
                <div class="paragraph">
                    超遥誠自得，局縮亦徒然。
                </div>
                
                <div class="paragraph">
                    再拜遠門下，長吟歌此篇。
                </div>
                
        </div>
    </div>
</body>

</html>