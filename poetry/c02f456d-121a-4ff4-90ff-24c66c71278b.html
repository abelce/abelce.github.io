<!DOCTYPE html>
<html>

<head>
    <title>
        喻叔奇采坡詩一聯云今誰主文字公合把旌旄爲韵作十詩見寄某懼不敢和酬以四十韻
    </title>
    <meta name="keywords" content="喻叔奇采坡詩一聯云今誰主文字公合把旌旄爲韵作十詩見寄某懼不敢和酬以四十韻 -- 王十朋">
    <meta name="description" content="喻叔奇采坡詩一聯云今誰主文字公合把旌旄爲韵作十詩見寄某懼不敢和酬以四十韻 -- 王十朋">
    <meta property="og:title" content="喻叔奇采坡詩一聯云今誰主文字公合把旌旄爲韵作十詩見寄某懼不敢和酬以四十韻">
    <meta property="og:url" content="https://vwood.xyz/poetry/c02f456d-121a-4ff4-90ff-24c66c71278b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            喻叔奇采坡詩一聯云今誰主文字公合把旌旄爲韵作十詩見寄某懼不敢和酬以四十韻
        </h2>
        <div class="author"><a href="/author/28b371f0-8755-4947-aae3-30611dc664d0.html" title="王十朋" target="_blank">
                王十朋
            </a> (宋)
        </div>
        <div class="paragraphs">
            
                <div class="paragraph">
                    斯文韓歐蘇，千載三大老。
                </div>
                
                <div class="paragraph">
                    蘇門六君子，如籍湜郊島。
                </div>
                
                <div class="paragraph">
                    大匠具明眼，一一經選攷。
                </div>
                
                <div class="paragraph">
                    豈曰文乎哉，蓋深於斯道。
                </div>
                
                <div class="paragraph">
                    諸公既九原，氣象日衰槁。
                </div>
                
                <div class="paragraph">
                    山不見泰華，水但識行潦。
                </div>
                
                <div class="paragraph">
                    詞人巧駢儷，義理失探討。
                </div>
                
                <div class="paragraph">
                    書生蔽時文，習義未易澡。
                </div>
                
                <div class="paragraph">
                    著述豈無人，紛紛謾華藻。
                </div>
                
                <div class="paragraph">
                    有如分裂時，僭僞各城堡。
                </div>
                
                <div class="paragraph">
                    同年廣文君，所作非小好。
                </div>
                
                <div class="paragraph">
                    高吟薄風雅，古學窮渾灝。
                </div>
                
                <div class="paragraph">
                    讀史正豕亥，觀詩辨形夭。
                </div>
                
                <div class="paragraph">
                    千篇冰玉清，萬字波瀾浩。
                </div>
                
                <div class="paragraph">
                    心慕大手筆，所恨生不早。
                </div>
                
                <div class="paragraph">
                    鄉令門及韓，不類端可保。
                </div>
                
                <div class="paragraph">
                    賞識遇歐坡，當爲篋中寶。
                </div>
                
                <div class="paragraph">
                    聲名終不掩，光豔姑自葆。
                </div>
                
                <div class="paragraph">
                    嗟我最不才，兀兀首空皓。
                </div>
                
                <div class="paragraph">
                    半生槐踏黄，晚景蓋張早。
                </div>
                
                <div class="paragraph">
                    出守屢及瓜，還家僅嘗稻。
                </div>
                
                <div class="paragraph">
                    田園荒淵明，江梅客張鎬。
                </div>
                
                <div class="paragraph">
                    塵埃未能脫，憂患苦相惱。
                </div>
                
                <div class="paragraph">
                    愁儹卧如蠶眉，痛徹伏犀腦。
                </div>
                
                <div class="paragraph">
                    何當歸故山，已書下下考。
                </div>
                
                <div class="paragraph">
                    鍾筆况久閣，盧經徒獨抱。
                </div>
                
                <div class="paragraph">
                    古文如金城，偏師詎容擣。
                </div>
                
                <div class="paragraph">
                    小詩時自遣，句法未知造。
                </div>
                
                <div class="paragraph">
                    廣文賢關舊，聲氣同濕燥。
                </div>
                
                <div class="paragraph">
                    食共朝韲辛，案對夜螢薨。
                </div>
                
                <div class="paragraph">
                    策杖游西湖，尋梅插晴昊。
                </div>
                
                <div class="paragraph">
                    鄱有九十日，呼酒羅脯棗。
                </div>
                
                <div class="paragraph">
                    潯陽三年別，心若風中纛。
                </div>
                
                <div class="paragraph">
                    書來問安溫，仍效世俗禱。
                </div>
                
                <div class="paragraph">
                    手寫十新詩，價重百磲碯。
                </div>
                
                <div class="paragraph">
                    情意何勤勤，許與太草草。
                </div>
                
                <div class="paragraph">
                    那能把旌旄，但可供洒掃。
                </div>
                
                <div class="paragraph">
                    胡爲以西子，國色沉嫫媼。
                </div>
                
                <div class="paragraph">
                    前言蓋戲耳，細讀笑絕倒。
                </div>
                
                <div class="paragraph">
                    却將寄來詩，錄附雅戲藁。
                </div>
                
        </div>
    </div>
</body>

</html>