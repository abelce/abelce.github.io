<!DOCTYPE html>
<html>

<head>
    <title>
        蓋公堂歌
    </title>
    <meta name="keywords" content="蓋公堂歌 -- 畢仲游">
    <meta name="description" content="蓋公堂歌 -- 畢仲游">
    <meta property="og:title" content="蓋公堂歌">
    <meta property="og:url" content="https://vwood.xyz/poetry/09f8ed62-8609-456b-b603-2336142b8276.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            蓋公堂歌
        </h2>
        <div class="author"><a href="/author/6f571100-b004-4f86-a777-19e65b6cb306.html" title="畢仲游" target="_blank">
                畢仲游
            </a> (宋)
        </div>
        <div class="paragraphs">
            
                <div class="paragraph">
                    膠西丈人頭皓白，避世不作諸侯客。
                </div>
                
                <div class="paragraph">
                    黄帝老子是其師，短褐補肩人不識。
                </div>
                
                <div class="paragraph">
                    嗚呼相國起文吏，能解干戈謀社稷。
                </div>
                
                <div class="paragraph">
                    諸田喋血腥未已，封裹瘡痍與休息。
                </div>
                
                <div class="paragraph">
                    三齊儒生多說士，强讀詩書談治國。
                </div>
                
                <div class="paragraph">
                    席間衆口亂如髮，鄉飲明堂盡陳迹。
                </div>
                
                <div class="paragraph">
                    丈人西來貌甚野，杖藜柴車面黧黑。
                </div>
                
                <div class="paragraph">
                    坐言治道本無事，要爾蒼生自安適。
                </div>
                
                <div class="paragraph">
                    爾能高卧知大體，男子耕耘女蠶織。
                </div>
                
                <div class="paragraph">
                    用之天下如掌上，况爾區區城七十。
                </div>
                
                <div class="paragraph">
                    相君再拜受其教，舍以高堂奉顔色。
                </div>
                
                <div class="paragraph">
                    相君已死君不來，千五百年人歎息。
                </div>
                
                <div class="paragraph">
                    眈眈新堂作者誰，密州太守文章伯。
                </div>
                
                <div class="paragraph">
                    太守高吟醉太白，年穀常豐無盜賊。
                </div>
                
                <div class="paragraph">
                    三牛倒曳九仙木，大斤截落瑯琊石。
                </div>
                
                <div class="paragraph">
                    脩梁巨柱屹如湧，磊落巍峨稱公德。
                </div>
                
                <div class="paragraph">
                    太守思公公不見，闢戶張筵望南北。
                </div>
                
                <div class="paragraph">
                    詩成鬼神相對泣，文就龍蛇驚辟易。
                </div>
                
                <div class="paragraph">
                    公今存亡詎可問，况今自有神仙骨。
                </div>
                
                <div class="paragraph">
                    五嶷山高近城郭，太守有堂奚不宅。
                </div>
                
                <div class="paragraph">
                    我欲寫公之意于鳴琴，又欲畫公之容于四壁，太守胡不置我于其側。
                </div>
                
                <div class="paragraph">
                    我欲奮飛無羽翼，注目高歌淚沾臆。
                </div>
                
        </div>
    </div>
</body>

</html>