<!DOCTYPE html>
<html>

<head>
    <title>
        正月二十七日侍二老人出萬里橋游寶歷寺謁五丈天王至合江亭登小舟往來江中日晚出舟憩卧柳亭以歸記所見
    </title>
    <meta name="keywords" content="正月二十七日侍二老人出萬里橋游寶歷寺謁五丈天王至合江亭登小舟往來江中日晚出舟憩卧柳亭以歸記所見 -- 何耕">
    <meta name="description" content="正月二十七日侍二老人出萬里橋游寶歷寺謁五丈天王至合江亭登小舟往來江中日晚出舟憩卧柳亭以歸記所見 -- 何耕">
    <meta property="og:title" content="正月二十七日侍二老人出萬里橋游寶歷寺謁五丈天王至合江亭登小舟往來江中日晚出舟憩卧柳亭以歸記所見">
    <meta property="og:url" content="https://vwood.xyz/poetry/aba0541d-97bf-48f2-b655-e515396b82c3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            正月二十七日侍二老人出萬里橋游寶歷寺謁五丈天王至合江亭登小舟往來江中日晚出舟憩卧柳亭以歸記所見
        </h2>
        <div class="author"><a href="/author/36232749-90ce-4522-a13c-e6f9624f51e9.html" title="何耕" target="_blank">
                何耕
            </a> (宋)
        </div>
        <div class="paragraphs">
            
                <div class="paragraph">
                    城中少樂事，日日走塵土。
                </div>
                
                <div class="paragraph">
                    因循嘉節過，春物遽如許。
                </div>
                
                <div class="paragraph">
                    駕言遊近郊，及此新過雨。
                </div>
                
                <div class="paragraph">
                    梨花雪飄零，麥脚浪掀舞。
                </div>
                
                <div class="paragraph">
                    傷心梅已葉，慰眼杏初吐。
                </div>
                
                <div class="paragraph">
                    荒凉入古寺，迢遞行兩廡。
                </div>
                
                <div class="paragraph">
                    耽耽巨入閣，擐甲碩且武。
                </div>
                
                <div class="paragraph">
                    出門詣支徑，信馬踏江滸。
                </div>
                
                <div class="paragraph">
                    小舟呼未至，危亭憩方午。
                </div>
                
                <div class="paragraph">
                    長江渺無際，遠岫明可數。
                </div>
                
                <div class="paragraph">
                    舟中更奇絕，一視隘天宇。
                </div>
                
                <div class="paragraph">
                    深流風浩蕩，淺岸石齟齬。
                </div>
                
                <div class="paragraph">
                    水鳬貞自適，修竹不知主。
                </div>
                
                <div class="paragraph">
                    摇摇打魚艇，丁丁造船斧。
                </div>
                
                <div class="paragraph">
                    林疎見官道，路轉失前浦。
                </div>
                
                <div class="paragraph">
                    奇觀非一狀，四面皆可取。
                </div>
                
                <div class="paragraph">
                    斗酒不妄傾，佳處輒自舉。
                </div>
                
                <div class="paragraph">
                    杯盤漸狼藉，野䔩旋燒煮。
                </div>
                
                <div class="paragraph">
                    夷猶興未盡，落日挂村塢。
                </div>
                
                <div class="paragraph">
                    歸塗繞城隈，醉眼迷處所。
                </div>
                
                <div class="paragraph">
                    卧柳久知名，敗屋費撐拄。
                </div>
                
                <div class="paragraph">
                    輕盈楚宮樣，何事腰傴僂。
                </div>
                
                <div class="paragraph">
                    臨風發浩歎，空響答人語。
                </div>
                
                <div class="paragraph">
                    吾親俱老矣，君羹未嘗覩。
                </div>
                
                <div class="paragraph">
                    聊爲半日樂，少慰一生苦。
                </div>
                
                <div class="paragraph">
                    餘年願長健，綵服看兒女。
                </div>
                
                <div class="paragraph">
                    此外吾何求，窮通任天與。
                </div>
                
        </div>
    </div>
</body>

</html>