<!DOCTYPE html>
<html>

<head>
    <title>
        送吏部張尚書帥成都一百韻
    </title>
    <meta name="keywords" content="送吏部張尚書帥成都一百韻 -- 朱翌">
    <meta name="description" content="送吏部張尚書帥成都一百韻 -- 朱翌">
    <meta property="og:title" content="送吏部張尚書帥成都一百韻">
    <meta property="og:url" content="https://vwood.xyz/poetry/388c131d-4bb0-4e30-b8f8-52e5427bb5ff.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送吏部張尚書帥成都一百韻
        </h2>
        <div class="author"><a href="/author/fb9269e0-583d-4c11-9a79-eb4bc88aeaa0.html" title="朱翌" target="_blank">
                朱翌
            </a> (宋)
        </div>
        <div class="paragraphs">
            
                <div class="paragraph">
                    一代亨衢上，明公逸步超。
                </div>
                
                <div class="paragraph">
                    河東書具作，圯下老相邀。
                </div>
                
                <div class="paragraph">
                    海闊雲垂翼，天清斗壓杓。
                </div>
                
                <div class="paragraph">
                    三人前鼎甲，千佛仰孤飈。
                </div>
                
                <div class="paragraph">
                    弟子師尊董，諸儒稱述蕭。
                </div>
                
                <div class="paragraph">
                    西崑收俊乂，東壁絕塵囂。
                </div>
                
                <div class="paragraph">
                    別乘將離汴，輕舟徑指苕。
                </div>
                
                <div class="paragraph">
                    湖山縱清美，家國尚飄摇。
                </div>
                
                <div class="paragraph">
                    慟哭天傾柱，歸情戶見蛸。
                </div>
                
                <div class="paragraph">
                    奉祠投里閈，招隠向山椒。
                </div>
                
                <div class="paragraph">
                    並海屯千衛，披榛拱百僚。
                </div>
                
                <div class="paragraph">
                    回鑾須故國，負靮且今朝。
                </div>
                
                <div class="paragraph">
                    光列哀烏位，星馳封馬軺。
                </div>
                
                <div class="paragraph">
                    賢裾來接武，陰沴自潜消。
                </div>
                
                <div class="paragraph">
                    香案依丹陛，螭㘭立紫霄。
                </div>
                
                <div class="paragraph">
                    飛鴻九天去，歸鶴一聲嘹。
                </div>
                
                <div class="paragraph">
                    主上思圖舊，王人促見招。
                </div>
                
                <div class="paragraph">
                    起居還左史，議論鄙南朝。
                </div>
                
                <div class="paragraph">
                    大呂聲揚遠，元圭質匪彫。
                </div>
                
                <div class="paragraph">
                    掖垣裁詔密，禁路賜纓彯。
                </div>
                
                <div class="paragraph">
                    滅澆圖興夏，巡方首從姚。
                </div>
                
                <div class="paragraph">
                    自南瞻析木，直北望玄枵。
                </div>
                
                <div class="paragraph">
                    玉海千尋浪，江南五色鷂。
                </div>
                
                <div class="paragraph">
                    矯如出塵隼，凜若在秋雕。
                </div>
                
                <div class="paragraph">
                    去國還追信，刓章豈易堯。
                </div>
                
                <div class="paragraph">
                    光華司馬甲，整頓路車鞗。
                </div>
                
                <div class="paragraph">
                    國事煩參决，廷詢得具條。
                </div>
                
                <div class="paragraph">
                    乘時笑乾沒，許國敢輕佻。
                </div>
                
                <div class="paragraph">
                    河洛干戈滿，陵原草木焦。
                </div>
                
                <div class="paragraph">
                    青春深仗節，久雨更乘橇。
                </div>
                
                <div class="paragraph">
                    取道先轅楚，揚旌轉望蕭。
                </div>
                
                <div class="paragraph">
                    一抔藏萬世，九廟正三昭。
                </div>
                
                <div class="paragraph">
                    遂使儀如漢，將令樂奏韶。
                </div>
                
                <div class="paragraph">
                    路迷彪過迹，澗涸夜生潮。
                </div>
                
                <div class="paragraph">
                    去日春仍淺，歸期暑正熇。
                </div>
                
                <div class="paragraph">
                    君王喜不寐，天下首方翹。
                </div>
                
                <div class="paragraph">
                    疏奏忠無隠，臣生苦不聊。
                </div>
                
                <div class="paragraph">
                    戴天那忍共，得地豈宜驕。
                </div>
                
                <div class="paragraph">
                    內治今當亟，高名不敢要。
                </div>
                
                <div class="paragraph">
                    銓衡真有託，啟事復何遼。
                </div>
                
                <div class="paragraph">
                    道直咸推汲，謀深豈計晁。
                </div>
                
                <div class="paragraph">
                    定非揮扇羽，寧要插蟬貂。
                </div>
                
                <div class="paragraph">
                    褒貶書方舉，姦諛骨合銷。
                </div>
                
                <div class="paragraph">
                    懷開真坦坦，燕處自夭夭。
                </div>
                
                <div class="paragraph">
                    當宁西南顧，常懷參井迢。
                </div>
                
                <div class="paragraph">
                    徧詢醫國效，立遣愈民痟。
                </div>
                
                <div class="paragraph">
                    文武資兼稟，詩書氣不恌。
                </div>
                
                <div class="paragraph">
                    衆皆可郤縠，一以委張昭。
                </div>
                
                <div class="paragraph">
                    除目凌晨下，行裝即日撩。
                </div>
                
                <div class="paragraph">
                    被携猶剌刺，涉遠乃翛翛。
                </div>
                
                <div class="paragraph">
                    帆影三江水，車聲萬里橋。
                </div>
                
                <div class="paragraph">
                    丈人峰嵂屼，神女峽岧嶢。
                </div>
                
                <div class="paragraph">
                    石室畫闇淡，草堂人寂寥。
                </div>
                
                <div class="paragraph">
                    山圍玉壘峻，水減石犀遥。
                </div>
                
                <div class="paragraph">
                    石表筍雙立，銅青柏未凋。
                </div>
                
                <div class="paragraph">
                    錦江喧士女，藥市混仙樵。
                </div>
                
                <div class="paragraph">
                    劫墮乾坤壞，流橫海嶽漂。
                </div>
                
                <div class="paragraph">
                    惟茲井絡外，依舊角弓弨。
                </div>
                
                <div class="paragraph">
                    自昔三刀夢，多傳五袴謠。
                </div>
                
                <div class="paragraph">
                    威餘嚴僕射，功說李文饒。
                </div>
                
                <div class="paragraph">
                    文定棠尤美，乖崖福可徼。
                </div>
                
                <div class="paragraph">
                    事今難悉數，公亦豈其苗。
                </div>
                
                <div class="paragraph">
                    秦地新通棧，瞿塘穩泛橈。
                </div>
                
                <div class="paragraph">
                    虎貔環外閫，耨耜得深穮。
                </div>
                
                <div class="paragraph">
                    正可供壺奕，隨宜列鼓簫。
                </div>
                
                <div class="paragraph">
                    蒲鞭束高閣，竹馬戲垂髫。
                </div>
                
                <div class="paragraph">
                    好閲相如賦，終閒李廣刁。
                </div>
                
                <div class="paragraph">
                    奎文天象轉，延閣士林標。
                </div>
                
                <div class="paragraph">
                    此去庭無愈，行聞衆選陶。
                </div>
                
                <div class="paragraph">
                    付之樞極運，咸仰泰階霄。
                </div>
                
                <div class="paragraph">
                    賤子無三徑，平生有一瓢。
                </div>
                
                <div class="paragraph">
                    老將書蠹槁，時作草蟲喓。
                </div>
                
                <div class="paragraph">
                    大笑玉三刖，不求銀十腰。
                </div>
                
                <div class="paragraph">
                    古今同閲宙，南北信吹薸。
                </div>
                
                <div class="paragraph">
                    已類蜂粘網，真成鹿覆蕉。
                </div>
                
                <div class="paragraph">
                    屢經多盜境，幾至獨身跳。
                </div>
                
                <div class="paragraph">
                    何處地堪避，知誰戰敢挑。
                </div>
                
                <div class="paragraph">
                    月明三匝鵲，巢比一枝鷯。
                </div>
                
                <div class="paragraph">
                    釣瀨長烹鯉，窮山飽聽鴞。
                </div>
                
                <div class="paragraph">
                    臨書池盡黑，就局博嫌么。
                </div>
                
                <div class="paragraph">
                    臂有七賢把，丹亡九轉燒。
                </div>
                
                <div class="paragraph">
                    唯堪貫薜荔，未肯摋芳虈。
                </div>
                
                <div class="paragraph">
                    賣藥難爭價，爲農等寓僑。
                </div>
                
                <div class="paragraph">
                    稍能羞野葛，初未識江珧。
                </div>
                
                <div class="paragraph">
                    已罷尋蛩駏，欣聞退猲獢。
                </div>
                
                <div class="paragraph">
                    誰憐人爲米，敢有意遷喬。
                </div>
                
                <div class="paragraph">
                    過我深披藋，追凉薄曳綃。
                </div>
                
                <div class="paragraph">
                    狐裘憐晏子，縞带與公僑。
                </div>
                
                <div class="paragraph">
                    挽引煩推轂，陶甄爲置窯。
                </div>
                
                <div class="paragraph">
                    清時容潦倒，策府著芻蕘。
                </div>
                
                <div class="paragraph">
                    憶昨西湖上，隨公羽蓋飄。
                </div>
                
                <div class="paragraph">
                    青山迎晉履，綠水泛湖𦨣。
                </div>
                
                <div class="paragraph">
                    上相尊仍美，將軍勇正驍。
                </div>
                
                <div class="paragraph">
                    道爭棋屢覆，壺響箭呈梟。
                </div>
                
                <div class="paragraph">
                    茶乳晴尤發，香雲浄更翲。
                </div>
                
                <div class="paragraph">
                    晚花棲嫩菊，近岸俯游鰷。
                </div>
                
                <div class="paragraph">
                    四望天連水，羣簪玉及瑶。
                </div>
                
                <div class="paragraph">
                    政親連榻坐，倏見錫戈琱。
                </div>
                
                <div class="paragraph">
                    良月霜楓冷，佳晴雪霰銷。
                </div>
                
                <div class="paragraph">
                    留公已無策，鼎食望加調。
                </div>
                
        </div>
    </div>
</body>

</html>