<!DOCTYPE html>
<html>

<head>
    <title>
        比作詩從成父索不老泉并簡子進昆仲今日成父送酒與子進子肅子儀詩俱來復次元韻
    </title>
    <meta name="keywords" content="比作詩從成父索不老泉并簡子進昆仲今日成父送酒與子進子肅子儀詩俱來復次元韻 -- 趙蕃">
    <meta name="description" content="比作詩從成父索不老泉并簡子進昆仲今日成父送酒與子進子肅子儀詩俱來復次元韻 -- 趙蕃">
    <meta property="og:title" content="比作詩從成父索不老泉并簡子進昆仲今日成父送酒與子進子肅子儀詩俱來復次元韻">
    <meta property="og:url" content="https://vwood.xyz/poetry/8e30d178-7198-4bb9-9c51-1372917db74e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            比作詩從成父索不老泉并簡子進昆仲今日成父送酒與子進子肅子儀詩俱來復次元韻
        </h2>
        <div class="author"><a href="/author/01be4eb6-c96b-4b76-b8e8-6663f5a3a52d.html" title="趙蕃" target="_blank">
                趙蕃
            </a> (宋)
        </div>
        <div class="paragraphs">
            
                <div class="paragraph">
                    閑居顧合親杯勺，醉後無人怪疎略。
                </div>
                
                <div class="paragraph">
                    所嗟故舊不可同，往往茅齋成獨酌。
                </div>
                
                <div class="paragraph">
                    兒曹癡疾故我問，問我嗜此有何樂。
                </div>
                
                <div class="paragraph">
                    那知是鄉疆場寬，南北東西無住著。
                </div>
                
                <div class="paragraph">
                    自應祗覓睡昏昏，不肯留計綬若若。
                </div>
                
                <div class="paragraph">
                    浮生倏忽幾許事，今是何必還須昨。
                </div>
                
                <div class="paragraph">
                    粗能適意效陶阮，底用策勳追衛霍。
                </div>
                
                <div class="paragraph">
                    比年多病苦羸劣，暇日關心惟裹藥。
                </div>
                
                <div class="paragraph">
                    誓從歡伯重尋盟，身雖欲前心迺却。
                </div>
                
                <div class="paragraph">
                    今晨風日亦佳哉，冬暖如春木陰薄。
                </div>
                
                <div class="paragraph">
                    潜魚撥剌鳥緩鳴，得處與我端相各。
                </div>
                
                <div class="paragraph">
                    應門走報白衣至，麾去謂爾寧善謔。
                </div>
                
                <div class="paragraph">
                    山陰應接已不暇，安得此君仍大嚼。
                </div>
                
                <div class="paragraph">
                    須臾負擔置我側，趺坐方穩爲驚作。
                </div>
                
                <div class="paragraph">
                    問之遣向阿連家，季也不爽千金諾。
                </div>
                
                <div class="paragraph">
                    竟徵西園昔人例，尚病無花來自洛。
                </div>
                
                <div class="paragraph">
                    快令汲井洗觥觴，小摘畦蔬失穿屩。
                </div>
                
                <div class="paragraph">
                    俱來數紙定誰氏，疑枉續帖摹秘閣。
                </div>
                
                <div class="paragraph">
                    抽簪擊鉢一誦之，郊居賦謝東陽約。
                </div>
                
                <div class="paragraph">
                    蒼然暮色且欲合，檐光小占明窗拓。
                </div>
                
                <div class="paragraph">
                    一時頓有未足道，真是曹劉暗中索。
                </div>
                
                <div class="paragraph">
                    預愁取將下雷電，破篋深藏更牢鑰。
                </div>
                
                <div class="paragraph">
                    出門仰視天雨霜，良夜初沉雲四冪。
                </div>
                
        </div>
    </div>
</body>

</html>