<!DOCTYPE html>
<html>

<head>
    <title>
        八月既望要詳刑護漕游水東早飯碧虛徧觀棲霞程曾龍隠諸巖晚酌松關放舟過水月洞月色佳甚逼夜分乃歸賦此紀遊
    </title>
    <meta name="keywords" content="八月既望要詳刑護漕游水東早飯碧虛徧觀棲霞程曾龍隠諸巖晚酌松關放舟過水月洞月色佳甚逼夜分乃歸賦此紀遊 -- 張栻">
    <meta name="description" content="八月既望要詳刑護漕游水東早飯碧虛徧觀棲霞程曾龍隠諸巖晚酌松關放舟過水月洞月色佳甚逼夜分乃歸賦此紀遊 -- 張栻">
    <meta property="og:title" content="八月既望要詳刑護漕游水東早飯碧虛徧觀棲霞程曾龍隠諸巖晚酌松關放舟過水月洞月色佳甚逼夜分乃歸賦此紀遊">
    <meta property="og:url" content="https://vwood.xyz/poetry/7ca0cef8-efbd-4f29-901d-1ea91583dfec.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            八月既望要詳刑護漕游水東早飯碧虛徧觀棲霞程曾龍隠諸巖晚酌松關放舟過水月洞月色佳甚逼夜分乃歸賦此紀遊
        </h2>
        <div class="author"><a href="/author/89582e74-761e-4836-9917-9263a355b5b1.html" title="張栻" target="_blank">
                張栻
            </a> (宋)
        </div>
        <div class="paragraphs">
            
                <div class="paragraph">
                    灕江即湘江，戢戢清見石。
                </div>
                
                <div class="paragraph">
                    其東列羣峯，秋色碧復碧。
                </div>
                
                <div class="paragraph">
                    日出霧露收，草徑上逼側。
                </div>
                
                <div class="paragraph">
                    憑欄揩望眼，已足慰疇昔。
                </div>
                
                <div class="paragraph">
                    更窺巖穴勝，創見爲驚咋。
                </div>
                
                <div class="paragraph">
                    如何數里間，奇觀相接迹。
                </div>
                
                <div class="paragraph">
                    寬同厦屋深，劃若巨靈擘。
                </div>
                
                <div class="paragraph">
                    日月遞光景，風雲變朝夕。
                </div>
                
                <div class="paragraph">
                    石橋幾年成，乳竇時一滴。
                </div>
                
                <div class="paragraph">
                    神龍舊隠處，仰視多辟易。
                </div>
                
                <div class="paragraph">
                    蛻迹凜猶存，隠隠印霜脊。
                </div>
                
                <div class="paragraph">
                    下有澄湫深，餘波漱蒼壁。
                </div>
                
                <div class="paragraph">
                    往者已仙去，來者此其宅。
                </div>
                
                <div class="paragraph">
                    薄晚扣松關，風過聲索索。
                </div>
                
                <div class="paragraph">
                    聊麾車騎退，容我且散策。
                </div>
                
                <div class="paragraph">
                    却望訾家洲，輕舫度前磧。
                </div>
                
                <div class="paragraph">
                    回首煙樹林，已復挂蟾魄。
                </div>
                
                <div class="paragraph">
                    宇曠凈餘滓，羣物被光澤。
                </div>
                
                <div class="paragraph">
                    何所寄遐思，空巖皎虛白。
                </div>
                
                <div class="paragraph">
                    清輝可一規，水色相激射。
                </div>
                
                <div class="paragraph">
                    天邊與川上，亭亭如合璧。
                </div>
                
                <div class="paragraph">
                    居然廣寒游，不用假六翮。
                </div>
                
                <div class="paragraph">
                    班坐依微瀾，晤賞共佳客。
                </div>
                
                <div class="paragraph">
                    因之想千載，詎有今古隔。
                </div>
                
                <div class="paragraph">
                    簫鼓歸夜闌，觀者粲城陌。
                </div>
                
                <div class="paragraph">
                    往往羅杯盤，班班見殽核。
                </div>
                
                <div class="paragraph">
                    諒因年歲豐，人意少舒適。
                </div>
                
                <div class="paragraph">
                    視爾意少舒，於予亦忻懌。
                </div>
                
        </div>
    </div>
</body>

</html>