<!DOCTYPE html>
<html>

<head>
    <title>
        北京判府司徒侍中生日三十四韵
    </title>
    <meta name="keywords" content="北京判府司徒侍中生日三十四韵 -- 强至">
    <meta name="description" content="北京判府司徒侍中生日三十四韵 -- 强至">
    <meta property="og:title" content="北京判府司徒侍中生日三十四韵">
    <meta property="og:url" content="https://vwood.xyz/poetry/1be497d4-4db7-4c7a-85d3-928e36799b70.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            北京判府司徒侍中生日三十四韵
        </h2>
        <div class="author"><a href="/author/27e38a40-1338-4f20-9e71-1fe3e4fd3cc7.html" title="强至" target="_blank">
                强至
            </a> (宋)
        </div>
        <div class="paragraphs">
            
                <div class="paragraph">
                    仁祖龍飛榜，宗工鳳舉春。
                </div>
                
                <div class="paragraph">
                    爭先欣得雋，直上欲驚人。
                </div>
                
                <div class="paragraph">
                    終賈年方妙，軻雄學已醇。
                </div>
                
                <div class="paragraph">
                    紆朱光半刺，垂白慰偏親。
                </div>
                
                <div class="paragraph">
                    器業期廊廟，聲名壓搢紳。
                </div>
                
                <div class="paragraph">
                    試言俄有旨，落筆不無神。
                </div>
                
                <div class="paragraph">
                    儒館群邦彥，王畿位幕賓。
                </div>
                
                <div class="paragraph">
                    諫垣尋振翼，法座屢攖鱗。
                </div>
                
                <div class="paragraph">
                    雨露專圖報，雷霆肯避嗔。
                </div>
                
                <div class="paragraph">
                    上心疇侍從，大手屬絲綸。
                </div>
                
                <div class="paragraph">
                    使蜀星文動，回梁帝春新。
                </div>
                
                <div class="paragraph">
                    黠羌初負漢，儒將續臨秦。
                </div>
                
                <div class="paragraph">
                    就統興師律，能捐受命身。
                </div>
                
                <div class="paragraph">
                    苦甘齊士卒，寤寐息風塵。
                </div>
                
                <div class="paragraph">
                    未幾登培幄，猶稽秉宰鈞。
                </div>
                
                <div class="paragraph">
                    旋更諸鎮帥，連牧數州民。
                </div>
                
                <div class="paragraph">
                    文武才俱屈，安榮策未伸。
                </div>
                
                <div class="paragraph">
                    總戎離晉野，移疾守漳濱。
                </div>
                
                <div class="paragraph">
                    符契真千載，謀謨復四鄰。
                </div>
                
                <div class="paragraph">
                    鴻樞纔守運，英衮遂同寅。
                </div>
                
                <div class="paragraph">
                    扶日升黄道，朝天冠紫宸。
                </div>
                
                <div class="paragraph">
                    功高嫌赫赫，迹退喜恂恂。
                </div>
                
                <div class="paragraph">
                    分陝勞姬旦，還鄉滯買臣。
                </div>
                
                <div class="paragraph">
                    良籌深制勝，苗格偶增旬。
                </div>
                
                <div class="paragraph">
                    西顧憂全釋，東歸請繼陳。
                </div>
                
                <div class="paragraph">
                    俞音來答詔，喜氣送回輪。
                </div>
                
                <div class="paragraph">
                    故國分銅虎，離都改玉麟。
                </div>
                
                <div class="paragraph">
                    誰知圖任舊，祇見寵章頻。
                </div>
                
                <div class="paragraph">
                    茅社重留地，桑弧載誕辰。
                </div>
                
                <div class="paragraph">
                    喬崧秋降甫，寶曆歲名申。
                </div>
                
                <div class="paragraph">
                    馬錫天閑駿，衣班內帛珍。
                </div>
                
                <div class="paragraph">
                    康强鍾衛武，爵祿茂平津。
                </div>
                
                <div class="paragraph">
                    長與三台應，兼之五福臻。
                </div>
                
                <div class="paragraph">
                    神明知必相，壽合等靈椿。
                </div>
                
        </div>
    </div>
</body>

</html>