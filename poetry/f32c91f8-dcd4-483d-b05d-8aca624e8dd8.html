<!DOCTYPE html>
<html>

<head>
    <title>
        次韻解禹玉
    </title>
    <meta name="keywords" content="次韻解禹玉 -- 陳造">
    <meta name="description" content="次韻解禹玉 -- 陳造">
    <meta property="og:title" content="次韻解禹玉">
    <meta property="og:url" content="https://vwood.xyz/poetry/f32c91f8-dcd4-483d-b05d-8aca624e8dd8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻解禹玉
        </h2>
        <div class="author"><a href="/author/6ba60a14-099a-45ba-9007-5375639b6d6c.html" title="陳造" target="_blank">
                陳造
            </a> (宋)
        </div>
        <div class="paragraphs">
            
                <div class="paragraph">
                    夫君官職雖西班，夫君不獨師孔顔。
                </div>
                
                <div class="paragraph">
                    畫手人言逼曹覇，詩力自詭追子山。
                </div>
                
                <div class="paragraph">
                    對客每遊庖丁刃，得興笑解齊女環。
                </div>
                
                <div class="paragraph">
                    般礴臝前筆未落，競病韻險思不慳。
                </div>
                
                <div class="paragraph">
                    掀髯掃出山河影，就醉或放風月閑。
                </div>
                
                <div class="paragraph">
                    我亦平生弄翰墨，諸公頗置齒頰間。
                </div>
                
                <div class="paragraph">
                    側身南望常仰高，肯交下風俄二毛。
                </div>
                
                <div class="paragraph">
                    京口市樓聽度曲，廣陵帥席陪揮毫。
                </div>
                
                <div class="paragraph">
                    悲吟自作夜蟲響，絕唱傍羨秋鷹豪。
                </div>
                
                <div class="paragraph">
                    虛孰高名擅顧陸，僅識妙思陵莊騷。
                </div>
                
                <div class="paragraph">
                    金阜老仙憲文武，醴筵繼日喚我曹。
                </div>
                
                <div class="paragraph">
                    銀臺吐燄眩金翠，繡帷護煖聞蘭膏。
                </div>
                
                <div class="paragraph">
                    挈挈去尋樵牧盟，貸我抗俗慙山靈。
                </div>
                
                <div class="paragraph">
                    風流雲散有悲唶，目前赤脚仍樵青。
                </div>
                
                <div class="paragraph">
                    府公忽駕西蜚鵠，言訪劍閣摹舊銘。
                </div>
                
                <div class="paragraph">
                    女媧青泥萬山外，爭突雲日寒崢嶸。
                </div>
                
                <div class="paragraph">
                    前歡弦斷更容續，一紙寄意良未能。
                </div>
                
                <div class="paragraph">
                    向者望望君不來，談舌攢棘胸填埃。
                </div>
                
                <div class="paragraph">
                    叩門剝啄粲一笑，灑然一洗衰病懷。
                </div>
                
                <div class="paragraph">
                    新詩絕妙不我靳，笑口忽復緣君開。
                </div>
                
                <div class="paragraph">
                    驥足爭先真老矣，屠門大嚼亦快哉。
                </div>
                
                <div class="paragraph">
                    但令石交不遐棄，此外擾擾付一咍。
                </div>
                
                <div class="paragraph">
                    幾時携將好東絹，倩卷吳中山水回。
                </div>
                
        </div>
    </div>
</body>

</html>