<!DOCTYPE html>
<html>

<head>
    <title>
        和荅詩十首 和陽城驛
    </title>
    <meta name="keywords" content="和荅詩十首 和陽城驛 -- 白居易">
    <meta name="description" content="和荅詩十首 和陽城驛 -- 白居易">
    <meta property="og:title" content="和荅詩十首 和陽城驛">
    <meta property="og:url" content="https://vwood.xyz/poetry/111572e1-00e0-4149-8f85-bd6d88f73ea1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和荅詩十首 和陽城驛
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    商山陽城驛，中有歎者誰。
                </div>
                
                <div class="paragraph">
                    云是元監察，江陵謫去時。
                </div>
                
                <div class="paragraph">
                    忽見此驛名，良久涕欲垂。
                </div>
                
                <div class="paragraph">
                    何故陽道州，名姓同於斯。
                </div>
                
                <div class="paragraph">
                    憐君一寸心，寵辱誓不移。
                </div>
                
                <div class="paragraph">
                    疾惡若巷伯，好賢如緇衣。
                </div>
                
                <div class="paragraph">
                    沈吟不能去，意者欲改爲。
                </div>
                
                <div class="paragraph">
                    改爲避賢驛，大署於門楣。
                </div>
                
                <div class="paragraph">
                    荆人愛羊祜，戶曹改爲辭。
                </div>
                
                <div class="paragraph">
                    一字不忍道，況兼姓呼之。
                </div>
                
                <div class="paragraph">
                    因題八百言，言直文甚奇。
                </div>
                
                <div class="paragraph">
                    詩成寄與我，鏘若金和絲。
                </div>
                
                <div class="paragraph">
                    上言陽公行，友悌無等夷。
                </div>
                
                <div class="paragraph">
                    骨肉同衾裯，至死不相離。
                </div>
                
                <div class="paragraph">
                    次言陽公迹，夏邑始棲遲。
                </div>
                
                <div class="paragraph">
                    鄉人化其風，少長皆孝慈。
                </div>
                
                <div class="paragraph">
                    次言陽公道，終日對酒巵。
                </div>
                
                <div class="paragraph">
                    兄弟笑相顧，醉貌紅怡怡。
                </div>
                
                <div class="paragraph">
                    次言陽公節，謇謇居諫司。
                </div>
                
                <div class="paragraph">
                    誓心除國蠹，決死犯天威。
                </div>
                
                <div class="paragraph">
                    終言陽公命，左遷天一涯。
                </div>
                
                <div class="paragraph">
                    道州炎瘴地，身不得生歸。
                </div>
                
                <div class="paragraph">
                    一一皆實錄，事事無孑遺。
                </div>
                
                <div class="paragraph">
                    凡是爲善者，聞之惻然悲。
                </div>
                
                <div class="paragraph">
                    道州既已矣，往者不可追。
                </div>
                
                <div class="paragraph">
                    何世無其人，來者亦可思。
                </div>
                
                <div class="paragraph">
                    願以君子文，告彼大樂師。
                </div>
                
                <div class="paragraph">
                    附於雅歌末，奏之白玉墀。
                </div>
                
                <div class="paragraph">
                    天子聞此章，教化如法施。
                </div>
                
                <div class="paragraph">
                    直諫從如流，佞臣惡如疵。
                </div>
                
                <div class="paragraph">
                    宰相聞此章，政柄端正持。
                </div>
                
                <div class="paragraph">
                    進賢不知倦，去邪勿復疑。
                </div>
                
                <div class="paragraph">
                    憲臣聞此章，不敢懷依違。
                </div>
                
                <div class="paragraph">
                    諫官聞此章，不忍縱詭隨。
                </div>
                
                <div class="paragraph">
                    然後告史氏，舊史有前規。
                </div>
                
                <div class="paragraph">
                    若作陽公傳，欲令後世知。
                </div>
                
                <div class="paragraph">
                    不勞敘世家，不用費文辭。
                </div>
                
                <div class="paragraph">
                    但於國史上，全錄元稹詩。
                </div>
                
        </div>
    </div>
</body>

</html>