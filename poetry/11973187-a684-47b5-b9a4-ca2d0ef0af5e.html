<!DOCTYPE html>
<html>

<head>
    <title>
        送鄭楚客司法之岳陽
    </title>
    <meta name="keywords" content="送鄭楚客司法之岳陽 -- 樓鑰">
    <meta name="description" content="送鄭楚客司法之岳陽 -- 樓鑰">
    <meta property="og:title" content="送鄭楚客司法之岳陽">
    <meta property="og:url" content="https://vwood.xyz/poetry/11973187-a684-47b5-b9a4-ca2d0ef0af5e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送鄭楚客司法之岳陽
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    先生作賦真八吟，高處獨步無古今。
                </div>
                
                <div class="paragraph">
                    少從三山來四明，一郡士子多青衿。
                </div>
                
                <div class="paragraph">
                    我嘗學事六七載，膏馥沾丐資之深。
                </div>
                
                <div class="paragraph">
                    竊名文場掌帝制，至今不敢忘指南。
                </div>
                
                <div class="paragraph">
                    英英二子俱秀爽，遺以一經無籝金。
                </div>
                
                <div class="paragraph">
                    長公奉母上巴陵，念君遠去因論心。
                </div>
                
                <div class="paragraph">
                    見君詩編筆雖敏，三嘆未見朱弦音。
                </div>
                
                <div class="paragraph">
                    海瀕熬波幸解組，未知宦路多嶇嶔。
                </div>
                
                <div class="paragraph">
                    先生賦編更熟讀，非止駢儷誇詞林。
                </div>
                
                <div class="paragraph">
                    其中關鍵妙一世，字字諧協如鳴琴。
                </div>
                
                <div class="paragraph">
                    談經况有著述在，持論肯爲向與歆。
                </div>
                
                <div class="paragraph">
                    青箱但能世其業，前躡雋軌將駸駸。
                </div>
                
                <div class="paragraph">
                    君家曾無錐可卓，遲次幸此突不黔。
                </div>
                
                <div class="paragraph">
                    不惟母老身非少，廉介又務循官箴。
                </div>
                
                <div class="paragraph">
                    量入爲出可不謹，斤斤饑食寒有衾。
                </div>
                
                <div class="paragraph">
                    非求多藏第約己，瓶儲紙裹迹可尋。
                </div>
                
                <div class="paragraph">
                    法曹持平守三尺，平反一笑神所臨。
                </div>
                
                <div class="paragraph">
                    謹毋失己毋失人，同列當和時盍簪。
                </div>
                
                <div class="paragraph">
                    上官善事免曠職，首上尻高宜致欽。
                </div>
                
                <div class="paragraph">
                    岳陽樓號天下稀，地坼吳楚連衡郴。
                </div>
                
                <div class="paragraph">
                    洞庭漫汗天立壁，君山當中出青岑。
                </div>
                
                <div class="paragraph">
                    向來命名字以楚，宦游直到重湖潯。
                </div>
                
                <div class="paragraph">
                    登樓談笑領僚屬，風流欣遇賢侯任。
                </div>
                
                <div class="paragraph">
                    君行應得江山助，新篇寄我毋浮沉。
                </div>
                
                <div class="paragraph">
                    摻袪欲言不盡意，更取濁酒從君斟。
                </div>
                
        </div>
    </div>
</body>

</html>