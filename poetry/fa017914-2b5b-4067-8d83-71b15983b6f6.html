<!DOCTYPE html>
<html>

<head>
    <title>
        鴻臚寺有開元中錫宴堂樓臺池沼雅爲勝絕荒涼遺址僅有存者偶成四十韻
    </title>
    <meta name="keywords" content="鴻臚寺有開元中錫宴堂樓臺池沼雅爲勝絕荒涼遺址僅有存者偶成四十韻 -- 溫庭筠">
    <meta name="description" content="鴻臚寺有開元中錫宴堂樓臺池沼雅爲勝絕荒涼遺址僅有存者偶成四十韻 -- 溫庭筠">
    <meta property="og:title" content="鴻臚寺有開元中錫宴堂樓臺池沼雅爲勝絕荒涼遺址僅有存者偶成四十韻">
    <meta property="og:url" content="https://vwood.xyz/poetry/fa017914-2b5b-4067-8d83-71b15983b6f6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鴻臚寺有開元中錫宴堂樓臺池沼雅爲勝絕荒涼遺址僅有存者偶成四十韻
        </h2>
        <div class="author"><a href="/author/4f928449-a9a4-4678-9506-5dccd98e279d.html" title="溫庭筠" target="_blank">
                溫庭筠
            </a> (唐)
        </div>
        <div class="paragraphs">
            
                <div class="paragraph">
                    明皇昔御極，神聖垂耿光。
                </div>
                
                <div class="paragraph">
                    沈機發雷電，逸躅陵堯湯。
                </div>
                
                <div class="paragraph">
                    西覃積石山，北至窮髮鄉。
                </div>
                
                <div class="paragraph">
                    四凶有獬豸，一臂無螳螂。
                </div>
                
                <div class="paragraph">
                    嬋娟得神豔，郁烈聞國香。
                </div>
                
                <div class="paragraph">
                    紫縧鳴羯鼓，玉管吹霓裳。
                </div>
                
                <div class="paragraph">
                    祿山未封侯，林甫才爲郎。
                </div>
                
                <div class="paragraph">
                    昭融廓日月，妥帖安紀綱。
                </div>
                
                <div class="paragraph">
                    羣生到壽域，百辟趨明堂。
                </div>
                
                <div class="paragraph">
                    四海正夷宴，一塵不飛揚。
                </div>
                
                <div class="paragraph">
                    天子自猶豫，侍臣宜樂康。
                </div>
                
                <div class="paragraph">
                    軋然閶闔開，赤日生扶桑。
                </div>
                
                <div class="paragraph">
                    玉砌露盤紆，金壺漏丁當。
                </div>
                
                <div class="paragraph">
                    劒佩相擊觸，左右隨趨蹌。
                </div>
                
                <div class="paragraph">
                    玄珠十二旒，紅粉三千行。
                </div>
                
                <div class="paragraph">
                    顧盻生羽翼，叱嗟廻雪霜。
                </div>
                
                <div class="paragraph">
                    神霞凌雲閣，春水驪山陽。
                </div>
                
                <div class="paragraph">
                    盤鬬九子糭，甌擎五雲漿。
                </div>
                
                <div class="paragraph">
                    雙瓊京兆博，七鼓邯鄲娼。
                </div>
                
                <div class="paragraph">
                    毰毸碧雞鬬，蘢葱翠雉場。
                </div>
                
                <div class="paragraph">
                    杖官繡蔽膝，寶馬金鏤錫。
                </div>
                
                <div class="paragraph">
                    椒塗隔鸚鵡，柘彈驚鴛鴦。
                </div>
                
                <div class="paragraph">
                    猗歟華國臣，鬢髪俱蒼蒼。
                </div>
                
                <div class="paragraph">
                    錫宴得幽致，車從真煒煌。
                </div>
                
                <div class="paragraph">
                    畫鷁照魚鼈，鳴騶亂鶖鶬。
                </div>
                
                <div class="paragraph">
                    颭灩蕩碧波，炫煌迷橫塘。
                </div>
                
                <div class="paragraph">
                    縈盈舞廻雪，宛轉歌遶梁。
                </div>
                
                <div class="paragraph">
                    豔帶畫銀絡，寶梳金鈿筐。
                </div>
                
                <div class="paragraph">
                    沈冥類漢相，醉倒疑楚狂。
                </div>
                
                <div class="paragraph">
                    一旦紫微東，胡星森耀芒。
                </div>
                
                <div class="paragraph">
                    憑陵逐鯨鯢，唐突驅犬羊。
                </div>
                
                <div class="paragraph">
                    縱火三月赤，戰塵千里黃。
                </div>
                
                <div class="paragraph">
                    殽函與府寺，從此俱荒涼。
                </div>
                
                <div class="paragraph">
                    茲地乃蔓草，故基摧壞牆。
                </div>
                
                <div class="paragraph">
                    枯池接斷岸，唧唧啼寒螿。
                </div>
                
                <div class="paragraph">
                    敗荷塌作泥，死竹森如槍。
                </div>
                
                <div class="paragraph">
                    遊人問老吏，相對聊感傷。
                </div>
                
                <div class="paragraph">
                    豈必見麋鹿，然後堪迴腸。
                </div>
                
                <div class="paragraph">
                    幸今遇太平，令節稱羽觴。
                </div>
                
                <div class="paragraph">
                    誰知曲江曲，歲歲棲鸞凰。
                </div>
                
        </div>
    </div>
</body>

</html>