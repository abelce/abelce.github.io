<!DOCTYPE html>
<html>

<head>
    <title>
        魯望讀襄陽耆舊傳見贈五百言過褒庸材靡有稱是然襄陽曩事歷歷在目夫耆舊傳所未載者漢陽王則宗社元勳孟浩然則文章大匠予次而贊之因而寄荅亦詩人無言不詶之義也次韻
    </title>
    <meta name="keywords" content="魯望讀襄陽耆舊傳見贈五百言過褒庸材靡有稱是然襄陽曩事歷歷在目夫耆舊傳所未載者漢陽王則宗社元勳孟浩然則文章大匠予次而贊之因而寄荅亦詩人無言不詶之義也次韻 -- 皮日休">
    <meta name="description" content="魯望讀襄陽耆舊傳見贈五百言過褒庸材靡有稱是然襄陽曩事歷歷在目夫耆舊傳所未載者漢陽王則宗社元勳孟浩然則文章大匠予次而贊之因而寄荅亦詩人無言不詶之義也次韻 -- 皮日休">
    <meta property="og:title" content="魯望讀襄陽耆舊傳見贈五百言過褒庸材靡有稱是然襄陽曩事歷歷在目夫耆舊傳所未載者漢陽王則宗社元勳孟浩然則文章大匠予次而贊之因而寄荅亦詩人無言不詶之義也次韻">
    <meta property="og:url" content="https://vwood.xyz/poetry/093232f9-e61d-4ea1-8395-b29383a6b46e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            魯望讀襄陽耆舊傳見贈五百言過褒庸材靡有稱是然襄陽曩事歷歷在目夫耆舊傳所未載者漢陽王則宗社元勳孟浩然則文章大匠予次而贊之因而寄荅亦詩人無言不詶之義也次韻
        </h2>
        <div class="author"><a href="/author/3dec908f-7d1d-4405-93ce-35b1e429debd.html" title="皮日休" target="_blank">
                皮日休
            </a> (唐)
        </div>
        <div class="paragraphs">
            
                <div class="paragraph">
                    漢水碧於天，南荆廓然秀。
                </div>
                
                <div class="paragraph">
                    廬羅遵古俗，鄢郢迷昔囿。
                </div>
                
                <div class="paragraph">
                    幽奇無得狀，巉絕不能究。
                </div>
                
                <div class="paragraph">
                    興替忽矣新，山川悄然舊。
                </div>
                
                <div class="paragraph">
                    斑斑生造士，一一應玄宿。
                </div>
                
                <div class="paragraph">
                    巴庸乃嶮岨，屈景實豪右。
                </div>
                
                <div class="paragraph">
                    是非既自分，涇渭不相就。
                </div>
                
                <div class="paragraph">
                    粵自靈均來，清才若天漱。
                </div>
                
                <div class="paragraph">
                    偉哉洞上隱，卓爾隆中耨。
                </div>
                
                <div class="paragraph">
                    始將麋鹿狎，遂與麒麟鬬。
                </div>
                
                <div class="paragraph">
                    萬乘不可謁，千鍾固非茂。
                </div>
                
                <div class="paragraph">
                    爰從景升死，境上多兵候。
                </div>
                
                <div class="paragraph">
                    檀溪試戈船，峴嶺屯貝胄。
                </div>
                
                <div class="paragraph">
                    寂莫數百年，質唯包礫琇。
                </div>
                
                <div class="paragraph">
                    上玄賞唐德，生賢命之授。
                </div>
                
                <div class="paragraph">
                    是爲漢陽王，帝曰俞爾奏。
                </div>
                
                <div class="paragraph">
                    巨德聳神鬼，宏才轢前後。
                </div>
                
                <div class="paragraph">
                    勢端唯金莖，質古乃玉豆。
                </div>
                
                <div class="paragraph">
                    行葉蔭大椿，詞源吐洪溜。
                </div>
                
                <div class="paragraph">
                    六成清廟音，一柱明堂構。
                </div>
                
                <div class="paragraph">
                    在昔房陵遷，圓穹正中漏。
                </div>
                
                <div class="paragraph">
                    繄王揭然出，上下拓宇宙。
                </div>
                
                <div class="paragraph">
                    俯視三事者，騃騃若童幼。
                </div>
                
                <div class="paragraph">
                    低摧護中興，若鳳視其鷇。
                </div>
                
                <div class="paragraph">
                    遇險必伸足，逢誅將引脰。
                </div>
                
                <div class="paragraph">
                    既正北極尊，遂治衆星謬。
                </div>
                
                <div class="paragraph">
                    重聞章陵幸，再見岐陽狩。
                </div>
                
                <div class="paragraph">
                    日似新刮膜，天如重熨縐。
                </div>
                
                <div class="paragraph">
                    易政疾似欬，求賢甚於購。
                </div>
                
                <div class="paragraph">
                    化之未朞年，民安而國富。
                </div>
                
                <div class="paragraph">
                    翼衛兩舜趨，鉤陳十堯驟。
                </div>
                
                <div class="paragraph">
                    忽然遺相印，如羿卸其彀。
                </div>
                
                <div class="paragraph">
                    姦倖却乘釁，播遷遂終壽。
                </div>
                
                <div class="paragraph">
                    遺廟屹峰崿，功名紛組繡。
                </div>
                
                <div class="paragraph">
                    開元文物盛，孟子生荆岫。
                </div>
                
                <div class="paragraph">
                    斯文縱奇巧，秦璽新雕鏤。
                </div>
                
                <div class="paragraph">
                    甘窮臥牛衣，受辱對狗竇。
                </div>
                
                <div class="paragraph">
                    思變如易爻，才通似玄首。
                </div>
                
                <div class="paragraph">
                    祕於龍宮室，怪於天篆籀。
                </div>
                
                <div class="paragraph">
                    知者競欲戴，嫉者或將詬。
                </div>
                
                <div class="paragraph">
                    任達且百觚，遂爲當時陋。
                </div>
                
                <div class="paragraph">
                    既作才鬼終，恐爲仙籍售。
                </div>
                
                <div class="paragraph">
                    予生二賢末，得作升木狖。
                </div>
                
                <div class="paragraph">
                    兼濟與獨善，俱敢懷其臭。
                </div>
                
                <div class="paragraph">
                    江漢稱炳靈，克明嗣清晝。
                </div>
                
                <div class="paragraph">
                    繼彼欲爲三，如醨如醇酎。
                </div>
                
                <div class="paragraph">
                    既見陸夫子，駑心却伏廄。
                </div>
                
                <div class="paragraph">
                    結彼世外交，遇之於邂逅。
                </div>
                
                <div class="paragraph">
                    兩鶴思競閑，雙松格爭瘦。
                </div>
                
                <div class="paragraph">
                    唯恐別仙才，漣漣涕襟袖。
                </div>
                
        </div>
    </div>
</body>

</html>