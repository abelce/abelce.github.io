<!DOCTYPE html>
<html>

<head>
    <title>
        寄敬甫葉兄
    </title>
    <meta name="keywords" content="寄敬甫葉兄 -- 華岳">
    <meta name="description" content="寄敬甫葉兄 -- 華岳">
    <meta property="og:title" content="寄敬甫葉兄">
    <meta property="og:url" content="https://vwood.xyz/poetry/0615e5fb-7545-441a-83c7-dec6472d5eec.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄敬甫葉兄
        </h2>
        <div class="author"><a href="/author/f0bb9a58-6aa0-4717-93d4-b2df8146fbff.html" title="華岳" target="_blank">
                華岳
            </a> (宋)
        </div>
        <div class="paragraphs">
            
                <div class="paragraph">
                    歲次丁卯秋，八月既生魄。
                </div>
                
                <div class="paragraph">
                    于時謫建安，脫去未有策。
                </div>
                
                <div class="paragraph">
                    忽覩星鳳光，慨然陪履舄。
                </div>
                
                <div class="paragraph">
                    自謂入閩建，閲人幾千百。
                </div>
                
                <div class="paragraph">
                    間有知功名，所見得邪僻。
                </div>
                
                <div class="paragraph">
                    否則苟利祿，鄙猥何足責。
                </div>
                
                <div class="paragraph">
                    獨我子敬甫，挺挺出蠻貊。
                </div>
                
                <div class="paragraph">
                    舌端摇戈矛，筆下羅疆埸。
                </div>
                
                <div class="paragraph">
                    扣以軍國秘，歷歷有奇畫。
                </div>
                
                <div class="paragraph">
                    以此方定交，歸心已翰翮。
                </div>
                
                <div class="paragraph">
                    送君東郭門，握手不忍釋。
                </div>
                
                <div class="paragraph">
                    明年入中都，首上平戎策。
                </div>
                
                <div class="paragraph">
                    甫結君相知，便念長沙謫。
                </div>
                
                <div class="paragraph">
                    細草天子書，願置孤臣驛。
                </div>
                
                <div class="paragraph">
                    論薦方躊躇，倚門重垂白。
                </div>
                
                <div class="paragraph">
                    轍環溫凊圍，笑言方啞啞。
                </div>
                
                <div class="paragraph">
                    去我兩牛鳴，恍若關山隔。
                </div>
                
                <div class="paragraph">
                    去年槐花黄，郡國書貢籍。
                </div>
                
                <div class="paragraph">
                    若以經濟材，俯亦從此役。
                </div>
                
                <div class="paragraph">
                    白屋寄簪纓，青燈聯袵席。
                </div>
                
                <div class="paragraph">
                    談笑生風雷，議論燦金碧。
                </div>
                
                <div class="paragraph">
                    雪香飛梅花，歸鞍整南陌。
                </div>
                
                <div class="paragraph">
                    別後殊未幾，拳拳在朝夕。
                </div>
                
                <div class="paragraph">
                    君腹坦東牀，吾身繫西圜。
                </div>
                
                <div class="paragraph">
                    從此嘆參商，蓬瀛非咫尺。
                </div>
                
                <div class="paragraph">
                    尺紙雖屢投，奧援不我索。
                </div>
                
                <div class="paragraph">
                    星次幾一周，幸我安且懌。
                </div>
                
                <div class="paragraph">
                    嘗觀義與利，更相爲損益。
                </div>
                
                <div class="paragraph">
                    欲論古人交，二者請君擇。
                </div>
                
                <div class="paragraph">
                    不惟眼獨青，且要心同赤。
                </div>
                
                <div class="paragraph">
                    此身可虀粉，此道不可易。
                </div>
                
                <div class="paragraph">
                    自料吾與君，造物難棄擲。
                </div>
                
                <div class="paragraph">
                    胸次蓬萊山，襟懷雲夢澤。
                </div>
                
                <div class="paragraph">
                    未說詩書帥，休論文章伯。
                </div>
                
                <div class="paragraph">
                    堂堂大丈夫，詎可虛竹帛。
                </div>
                
                <div class="paragraph">
                    但恨不振蹤，尚此多扞格。
                </div>
                
                <div class="paragraph">
                    在君當先登，挽回二千石。
                </div>
                
                <div class="paragraph">
                    饑溺切君身，推解過疇昔。
                </div>
                
                <div class="paragraph">
                    炎凉無異心，始終無異迹。
                </div>
                
                <div class="paragraph">
                    庶幾吾二人，交情可全璧。
                </div>
                
        </div>
    </div>
</body>

</html>