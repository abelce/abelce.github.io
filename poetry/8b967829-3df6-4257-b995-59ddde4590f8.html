<!DOCTYPE html>
<html>

<head>
    <title>
        龜石
    </title>
    <meta name="keywords" content="龜石 -- 孔武仲">
    <meta name="description" content="龜石 -- 孔武仲">
    <meta property="og:title" content="龜石">
    <meta property="og:url" content="https://vwood.xyz/poetry/8b967829-3df6-4257-b995-59ddde4590f8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            龜石
        </h2>
        <div class="author"><a href="/author/d3a67e1e-2490-479f-9d2a-b7c5bd7fadc7.html" title="孔武仲" target="_blank">
                孔武仲
            </a> (宋)
        </div>
        <div class="paragraphs">
            
                <div class="paragraph">
                    平川洶洶經南國，匹練横拖半天碧。
                </div>
                
                <div class="paragraph">
                    洪瀾巨浪之中央，忽見頽嵬太古石。
                </div>
                
                <div class="paragraph">
                    此石由來幾許時，混元一氣初開闢。
                </div>
                
                <div class="paragraph">
                    神功割破混沌胎，劃落半空隨霹靂。
                </div>
                
                <div class="paragraph">
                    非黿非鼇不可辨，有若神龜見蹤跡。
                </div>
                
                <div class="paragraph">
                    精剛不待媧皇錬，渾樸寧從巨靈擘。
                </div>
                
                <div class="paragraph">
                    我知神物本天性，推移運轉非人力。
                </div>
                
                <div class="paragraph">
                    當時大禹走天下，驅至九江爲納錫。
                </div>
                
                <div class="paragraph">
                    萬牛攅車載不動，鐡軸峥嶸自堆積。
                </div>
                
                <div class="paragraph">
                    秦皇鞭山移四海，怒視不能移咫尺。
                </div>
                
                <div class="paragraph">
                    至今獨立猶驚人，地志山經不能測。
                </div>
                
                <div class="paragraph">
                    千靈萬狀誰復知，一片堅頑粗可識。
                </div>
                
                <div class="paragraph">
                    昂頭突出翠濤中，跪足横蹯九泉脈。
                </div>
                
                <div class="paragraph">
                    勁殻縱横竇穴穿，當心一搭莓苔黑。
                </div>
                
                <div class="paragraph">
                    淵潜不見曵尾狀，日爍猶驚負圖色。
                </div>
                
                <div class="paragraph">
                    青髯剥落向何處，秋草綏綏晨露滴。
                </div>
                
                <div class="paragraph">
                    勁徤曾支玉女床，斕斑似點乖龍額。
                </div>
                
                <div class="paragraph">
                    漁翁未網先自駭，靈蓍欲伏安可得。
                </div>
                
                <div class="paragraph">
                    黿鼉縮首不敢近，蝦蟇巡行夜戰惕。
                </div>
                
                <div class="paragraph">
                    歲冬大寒百聖伏，圜圜勁勢無欹側。
                </div>
                
                <div class="paragraph">
                    風磨霜錬無日休，髪鬢皴痕成兆坼。
                </div>
                
                <div class="paragraph">
                    負才不免刳腸累，至珍惟藉天公惜。
                </div>
                
                <div class="paragraph">
                    灼以炎皇之火精，釁以少昊之金液。
                </div>
                
                <div class="paragraph">
                    神鑚鬼卜不見形，陰陽造化無遺策。
                </div>
                
                <div class="paragraph">
                    大哉龜者物之精，歲久已化爲真形。
                </div>
                
                <div class="paragraph">
                    有時月黑無人夜，繞岸光芒芒自生。
                </div>
                
                <div class="paragraph">
                    下駭深潭恠蜃窟，上應中天玄武星。
                </div>
                
                <div class="paragraph">
                    萬衆森森下相向，來决吉凶真僞情。
                </div>
                
                <div class="paragraph">
                    奸狐妖鼠已破胆，山魑野魅見亦驚。
                </div>
                
                <div class="paragraph">
                    波神吞氣不敢喘，四面長漪鋪席平。
                </div>
                
                <div class="paragraph">
                    吾聞溪老記往歲，半夜風雨來冥冥。
                </div>
                
                <div class="paragraph">
                    剨然曵轉大潭左，百里震驚如雷霆。
                </div>
                
                <div class="paragraph">
                    妬憎摧折雖萬狀，崔嵬孤高終自靈。
                </div>
                
                <div class="paragraph">
                    吁哉天地至奇物，何爲流落于江城。
                </div>
                
                <div class="paragraph">
                    銅馬猶聞標漢殿，神羊昔亦馴堯廷。
                </div>
                
                <div class="paragraph">
                    便當推置玉堂上，古貌岌岌無欹傾。
                </div>
                
                <div class="paragraph">
                    姦臣猾豎作狐媚，見之頳面先吞聲。
                </div>
                
                <div class="paragraph">
                    凶荒水旱必可卜，倉卒變恠皆先明。
                </div>
                
                <div class="paragraph">
                    匈奴喪魄萬里外，慉縮不敢窺天兵。
                </div>
                
                <div class="paragraph">
                    龜乎龜乎用不用，壯士與爾同死生。
                </div>
                
        </div>
    </div>
</body>

</html>