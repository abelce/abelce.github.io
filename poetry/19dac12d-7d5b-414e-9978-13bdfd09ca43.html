<!DOCTYPE html>
<html>

<head>
    <title>
        小石塘源
    </title>
    <meta name="keywords" content="小石塘源 -- 于石">
    <meta name="description" content="小石塘源 -- 于石">
    <meta property="og:title" content="小石塘源">
    <meta property="og:url" content="https://vwood.xyz/poetry/19dac12d-7d5b-414e-9978-13bdfd09ca43.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            小石塘源
        </h2>
        <div class="author"><a href="/author/7b6da4b9-a631-4e95-a3e3-7453e02ae790.html" title="于石" target="_blank">
                于石
            </a> (宋)
        </div>
        <div class="paragraphs">
            
                <div class="paragraph">
                    萬山鬰回合，羣木尤老蒼。
                </div>
                
                <div class="paragraph">
                    細路百盤折，崎嶇陟羊腸。
                </div>
                
                <div class="paragraph">
                    凉陰覆峭壁，縈迴澗流長。
                </div>
                
                <div class="paragraph">
                    綠蘿下百尺，笑挹清泉香。
                </div>
                
                <div class="paragraph">
                    甘寒試一潄，齒頰凝冰霜。
                </div>
                
                <div class="paragraph">
                    拂石坐未去，樵叟來我傍。
                </div>
                
                <div class="paragraph">
                    云此澗中水，其源來浦陽。
                </div>
                
                <div class="paragraph">
                    浦陽婺屬邑，亦我父母邦。
                </div>
                
                <div class="paragraph">
                    欲我飲此水，而不忘故鄉。
                </div>
                
                <div class="paragraph">
                    叟言起予意，振衣欲飛揚。
                </div>
                
                <div class="paragraph">
                    便將隨水源，徑度千仞岡。
                </div>
                
                <div class="paragraph">
                    叟前挽我衣，遲留且勿忙。
                </div>
                
                <div class="paragraph">
                    吾家隔前坡，林居愧荒凉。
                </div>
                
                <div class="paragraph">
                    寒醅旋可壓，爲子炊黄粱。
                </div>
                
                <div class="paragraph">
                    微徑行犖确，柴門隠松篁。
                </div>
                
                <div class="paragraph">
                    推戶拂塵席，延我入中堂。
                </div>
                
                <div class="paragraph">
                    呼兒出長揖，闊步何蹡踉。
                </div>
                
                <div class="paragraph">
                    問我從何來，驚顧走欲僵。
                </div>
                
                <div class="paragraph">
                    屢呼不復出，自起致茶湯。
                </div>
                
                <div class="paragraph">
                    坐不分賓主，高談到羲皇。
                </div>
                
                <div class="paragraph">
                    炊烟淡茅屋，勸我飲盡觴。
                </div>
                
                <div class="paragraph">
                    葫蘆爛鵝鴨，盤飣羅芥薑。
                </div>
                
                <div class="paragraph">
                    一飽共酣寢，此樂殊未央。
                </div>
                
                <div class="paragraph">
                    攝衣起謝叟，聽我歌慨慷。
                </div>
                
                <div class="paragraph">
                    風埃暗宇縣，干戈幾搶攘。
                </div>
                
                <div class="paragraph">
                    朽骨纏蔓草，呻吟卧殘創。
                </div>
                
                <div class="paragraph">
                    荒丘奔狐兔，斷礎悲蛩螀。
                </div>
                
                <div class="paragraph">
                    奔逃不相顧，流離各悽傷。
                </div>
                
                <div class="paragraph">
                    十年未返業，幾人失耕桑。
                </div>
                
                <div class="paragraph">
                    而此源中民，熙然獨徜徉。
                </div>
                
                <div class="paragraph">
                    數家聯聚落，茅茨带林塘。
                </div>
                
                <div class="paragraph">
                    笑語聲相聞，隔籬燈火光。
                </div>
                
                <div class="paragraph">
                    翁嫗各垂白，童稚紛成行。
                </div>
                
                <div class="paragraph">
                    嫁女必近鄰，生男不行商。
                </div>
                
                <div class="paragraph">
                    死徙無出境，耕織各有常。
                </div>
                
                <div class="paragraph">
                    地罏老瓦盆，竹几素木床。
                </div>
                
                <div class="paragraph">
                    俗淳器亦古，豈識時世妝。
                </div>
                
                <div class="paragraph">
                    瓜瓠滿籬落，麻苧翳門牆。
                </div>
                
                <div class="paragraph">
                    缺竇出鷄犬，平坡散牛羊。
                </div>
                
                <div class="paragraph">
                    豚蹄一盂酒，神休答豐禳。
                </div>
                
                <div class="paragraph">
                    村謳雜社鼓，醉舞衣淋浪。
                </div>
                
                <div class="paragraph">
                    晝無悍吏恐，夜無羣盜狂。
                </div>
                
                <div class="paragraph">
                    生者遂所養，死者得所藏。
                </div>
                
                <div class="paragraph">
                    其樂有如此，宜與世相忘。
                </div>
                
                <div class="paragraph">
                    叟前重致詞，爲子言其詳。
                </div>
                
                <div class="paragraph">
                    使我居華屋，綺疏交洞房。
                </div>
                
                <div class="paragraph">
                    使我服鮮麗，翠襦綉羅裳。
                </div>
                
                <div class="paragraph">
                    食必具水陸，飲必酣瓊漿。
                </div>
                
                <div class="paragraph">
                    出則盛車騎，錦韉紫遊韁。
                </div>
                
                <div class="paragraph">
                    歸則擁歌吹，粉黛環姬姜。
                </div>
                
                <div class="paragraph">
                    貴封侯萬戶，富儲粟千倉。
                </div>
                
                <div class="paragraph">
                    如此豈不樂，患至難豫防。
                </div>
                
                <div class="paragraph">
                    利者禍之的，何地非戰場。
                </div>
                
                <div class="paragraph">
                    况有吏椎剝，寧免盜陸梁。
                </div>
                
                <div class="paragraph">
                    安貧即樂土，多財必遺殃。
                </div>
                
                <div class="paragraph">
                    人生守常分，世事胡可量。
                </div>
                
                <div class="paragraph">
                    我聞重歎息，臨風幾徬徨。
                </div>
                
                <div class="paragraph">
                    林霏掩蒼翠，回首路杳茫。
                </div>
                
                <div class="paragraph">
                    遠山銜落日，慘慘塵沙黄。
                </div>
                
                <div class="paragraph">
                    因思桃源中，人多壽而康。
                </div>
                
                <div class="paragraph">
                    山深事簡寡，居安俗淳良。
                </div>
                
                <div class="paragraph">
                    不與外人接，別在天一方。
                </div>
                
                <div class="paragraph">
                    兒孫自生長，古今任興亡。
                </div>
                
                <div class="paragraph">
                    世以爲神仙，此說誠荒唐。
                </div>
                
                <div class="paragraph">
                    平生志遠遊，恨不窮八荒。
                </div>
                
                <div class="paragraph">
                    去家百里近，絕境見未嘗。
                </div>
                
                <div class="paragraph">
                    邈與桃源居，異世遥相望。
                </div>
                
                <div class="paragraph">
                    安知千載下，以我非漁郎。
                </div>
                
                <div class="paragraph">
                    獨恨無桃花，夾岸摇紅芳。
                </div>
                
                <div class="paragraph">
                    花落春水漲，一葦或可航。
                </div>
                
        </div>
    </div>
</body>

</html>