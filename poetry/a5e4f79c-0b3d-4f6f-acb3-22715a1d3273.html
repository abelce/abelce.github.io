<!DOCTYPE html>
<html>

<head>
    <title>
        雅去鵲來篇
    </title>
    <meta name="keywords" content="雅去鵲來篇 -- 劉宰">
    <meta name="description" content="雅去鵲來篇 -- 劉宰">
    <meta property="og:title" content="雅去鵲來篇">
    <meta property="og:url" content="https://vwood.xyz/poetry/a5e4f79c-0b3d-4f6f-acb3-22715a1d3273.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            雅去鵲來篇
        </h2>
        <div class="author"><a href="/author/a8caeea7-351f-429a-8311-950043920fdb.html" title="劉宰" target="_blank">
                劉宰
            </a> (宋)
        </div>
        <div class="paragraphs">
            
                <div class="paragraph">
                    昨日雅鳴繞庭樹，道上行人色驚懼。
                </div>
                
                <div class="paragraph">
                    試呼行者問如何，身爲戶長催殘稅。
                </div>
                
                <div class="paragraph">
                    稅殘自昔稱難理，三年尤非四年比。
                </div>
                
                <div class="paragraph">
                    加之逐保有逃戶，每一申明官長怒。
                </div>
                
                <div class="paragraph">
                    人逃信矣田不逃，其奈逃田不知處。
                </div>
                
                <div class="paragraph">
                    厥初經界失區畫，比近立租相什伯。
                </div>
                
                <div class="paragraph">
                    大家置産錢欲輕，小家鬻産價欲增。
                </div>
                
                <div class="paragraph">
                    上田只割下田賦，賦存田盡因逃去。
                </div>
                
                <div class="paragraph">
                    或因土瘠遂流移，歲久田侵人不知。
                </div>
                
                <div class="paragraph">
                    更有鄉胥迫科抑，多推少割隨胸臆。
                </div>
                
                <div class="paragraph">
                    民愚而神難盡欺，往往增入逃戶籍。
                </div>
                
                <div class="paragraph">
                    以茲逃戶日增多，戶長蚩蚩奈若何。
                </div>
                
                <div class="paragraph">
                    向來差役多輕重，戶長之中中産衆。
                </div>
                
                <div class="paragraph">
                    比來里正多義役，各欲供須有全力。
                </div>
                
                <div class="paragraph">
                    搜羅中産無孑遺，戶長人人家四壁。
                </div>
                
                <div class="paragraph">
                    官司禱雨徧明神，施行寬政蠲房緡。
                </div>
                
                <div class="paragraph">
                    房緡僅可寬游手，那得實惠霑農民。
                </div>
                
                <div class="paragraph">
                    千錢代輸猶可出，今日方輸又明日。
                </div>
                
                <div class="paragraph">
                    父兮母兮叫不聞，遺體鞭笞同木石。
                </div>
                
                <div class="paragraph">
                    日日雅鳴期會到，血洒公庭深不掃。
                </div>
                
                <div class="paragraph">
                    遂令著處聽雅鳴，魂飛魄散心如擣。
                </div>
                
                <div class="paragraph">
                    和氣致祥乖致異，已甘旱魃來爲祟。
                </div>
                
                <div class="paragraph">
                    忽驚雅散鵲交飛，高枝報喜仍低枝。
                </div>
                
                <div class="paragraph">
                    萬口懽呼聲動地，府今盡放三年稅。
                </div>
                
                <div class="paragraph">
                    曳鈴走卒天上來，立張大牓當衢市。
                </div>
                
                <div class="paragraph">
                    黠胥駭愕頓兩足，戶長仰天攢十指。
                </div>
                
                <div class="paragraph">
                    瘡痍未愈失呻吟，感激過深仍涕淚。
                </div>
                
                <div class="paragraph">
                    又說新租亦寬限，四年舊欠寧不爾。
                </div>
                
                <div class="paragraph">
                    亦知經賦難逭責，少紓庶可容催索。
                </div>
                
                <div class="paragraph">
                    使君從善真如流，仁人之言爲慮周。
                </div>
                
                <div class="paragraph">
                    畫諾一時良易易，幾人共拜更生賜。
                </div>
                
                <div class="paragraph">
                    人意會同天意感，急足未回時雨至。
                </div>
                
                <div class="paragraph">
                    始知此術勝祈禳，開闔陰陽俄頃耳。
                </div>
                
                <div class="paragraph">
                    何妨甘澤尚愆期，我作此詩禱告之。
                </div>
                
                <div class="paragraph">
                    象龍可仆蜥蜴縱，蛟龍自起霹靂隨。
                </div>
                
                <div class="paragraph">
                    謂予不信難强語，請驗吾邦今日雨。
                </div>
                
                <div class="paragraph">
                    詩成欲謝更有祈，新租輸送此其時。
                </div>
                
                <div class="paragraph">
                    分科本色歸上戶，細民勿使折納遲。
                </div>
                
                <div class="paragraph">
                    四年逃閣尚充數，積弊那能倉卒去。
                </div>
                
                <div class="paragraph">
                    且應除豁見真的，孰恃强梁敢逋負。
                </div>
                
                <div class="paragraph">
                    若然民病八九瘳，閒暇何妨版籍修。
                </div>
                
                <div class="paragraph">
                    推排得人弊可見，逃租十失五可收。
                </div>
                
                <div class="paragraph">
                    更令義役廣前制，戶長里胥同一體。
                </div>
                
                <div class="paragraph">
                    庶幾二役適均平，不使貧民偏受敝。
                </div>
                
                <div class="paragraph">
                    豈惟澍雨快一朝，縱有凶年皆樂歲。
                </div>
                
                <div class="paragraph">
                    報喜不惟乾鵲噪，丈人屋上烏亦好。
                </div>
                
        </div>
    </div>
</body>

</html>