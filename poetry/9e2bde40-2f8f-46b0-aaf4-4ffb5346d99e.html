<!DOCTYPE html>
<html>

<head>
    <title>
        夏秋積雨歲用大祲長言紀實
    </title>
    <meta name="keywords" content="夏秋積雨歲用大祲長言紀實 -- 衛宗武">
    <meta name="description" content="夏秋積雨歲用大祲長言紀實 -- 衛宗武">
    <meta property="og:title" content="夏秋積雨歲用大祲長言紀實">
    <meta property="og:url" content="https://vwood.xyz/poetry/9e2bde40-2f8f-46b0-aaf4-4ffb5346d99e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            夏秋積雨歲用大祲長言紀實
        </h2>
        <div class="author"><a href="/author/04c9f3f6-34ff-4aa9-8976-35259280b61b.html" title="衛宗武" target="_blank">
                衛宗武
            </a> (宋)
        </div>
        <div class="paragraphs">
            
                <div class="paragraph">
                    四月五月淫澇積，噬嚙丘垤吞原隰。
                </div>
                
                <div class="paragraph">
                    匪惟爲沼蕩爲陂，萬頃秧雲泯無跡。
                </div>
                
                <div class="paragraph">
                    攢鴉聯尾空飛翻，化鰲爲城難障塞。
                </div>
                
                <div class="paragraph">
                    五湖三泖欲貫通，浪接重江勢洄潏。
                </div>
                
                <div class="paragraph">
                    茅茨比屋何可存，穀麥千金不論直。
                </div>
                
                <div class="paragraph">
                    懦夫全室葬魚腹，强者呼儔作蟊賊。
                </div>
                
                <div class="paragraph">
                    閉糴成風牢莫回，勸分有令徒無益。
                </div>
                
                <div class="paragraph">
                    間存壠畝護餘苗，曾不什一于千百。
                </div>
                
                <div class="paragraph">
                    旱赤堅栗刈未齊，晚紅䆉稏苞欲實。
                </div>
                
                <div class="paragraph">
                    饑農競喜新穀收，一飽充腸云可必。
                </div>
                
                <div class="paragraph">
                    夫何八月天瓢傾，其來震蕩而飄忽。
                </div>
                
                <div class="paragraph">
                    勢如陣馬奔不停，銀溜浪浪欲穿石。
                </div>
                
                <div class="paragraph">
                    直疑羣龍翻九河，小山摇撼大山兀。
                </div>
                
                <div class="paragraph">
                    須臾泛溢滿中庭，平地如淵深計尺。
                </div>
                
                <div class="paragraph">
                    明朝清野變白波，浩浩湯湯彌甚昔。
                </div>
                
                <div class="paragraph">
                    積陰爲冷不堪收，殆類鴻濛未開闢。
                </div>
                
                <div class="paragraph">
                    又如歷代政昏蒙，熏如宇宙成幽墨。
                </div>
                
                <div class="paragraph">
                    飈旋霧塞晝冥冥，常俾蒼生氣湮鬰。
                </div>
                
                <div class="paragraph">
                    簷間點滴無時乾，猶幸滂沱間霂霢。
                </div>
                
                <div class="paragraph">
                    登場惟苦禾耳生，棲畝尚有禾頭出。
                </div>
                
                <div class="paragraph">
                    深虞衮衮傾盆來，已壞垂成俱滅沒。
                </div>
                
                <div class="paragraph">
                    大家蓋藏悉已空，猶恐有司徵斂急。
                </div>
                
                <div class="paragraph">
                    若使租無斗斛收，卒歲輸官何自給。
                </div>
                
                <div class="paragraph">
                    貧家薪桂米逾珠，待哺嗸嗸併日食。
                </div>
                
                <div class="paragraph">
                    若使粒價更湧騰，寧不枕藉爲溝瘠。
                </div>
                
                <div class="paragraph">
                    彼蒼亦必憫時艱，忍視斯民至斯極。
                </div>
                
                <div class="paragraph">
                    我念民窮作此歌，歌此能令鬼神泣。
                </div>
                
                <div class="paragraph">
                    鬼神爲我訴之天，天豈不惟民是恤。
                </div>
                
                <div class="paragraph">
                    似聞誥下驅六丁，翦夷水怪殲羣慝。
                </div>
                
                <div class="paragraph">
                    怒霆笑電悉屏除，抉雲推上紅輪日。
                </div>
                
                <div class="paragraph">
                    更願陽烏溥至仁，大放光明照幽仄。
                </div>
                
                <div class="paragraph">
                    鬰者斯通枉者伸，頓蘇民氣舒民力。
                </div>
                
                <div class="paragraph">
                    洪波卷空九土晞，多稼穰穰登黍稷。
                </div>
                
                <div class="paragraph">
                    庶令千里免阻饑，可反愁邦爲樂國。
                </div>
                
        </div>
    </div>
</body>

</html>