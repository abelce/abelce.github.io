<!DOCTYPE html>
<html>

<head>
    <title>
        同叔易季言遊虎丘寺邂逅何得之
    </title>
    <meta name="keywords" content="同叔易季言遊虎丘寺邂逅何得之 -- 李綱">
    <meta name="description" content="同叔易季言遊虎丘寺邂逅何得之 -- 李綱">
    <meta property="og:title" content="同叔易季言遊虎丘寺邂逅何得之">
    <meta property="og:url" content="https://vwood.xyz/poetry/30777110-7a01-4a9c-8684-938a51638511.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            同叔易季言遊虎丘寺邂逅何得之
        </h2>
        <div class="author"><a href="/author/8d78a433-b028-4f06-873d-ed90d9018954.html" title="李綱" target="_blank">
                李綱
            </a> (宋)
        </div>
        <div class="paragraphs">
            
                <div class="paragraph">
                    理櫂適閩粤，虎丘聊艤航。
                </div>
                
                <div class="paragraph">
                    霜林正搖落，翠柏森成行。
                </div>
                
                <div class="paragraph">
                    入門躡磴道，喬木間疏篁。
                </div>
                
                <div class="paragraph">
                    秦帝試劍石，破瓜分路傍。
                </div>
                
                <div class="paragraph">
                    生公雨花臺，說法今不亡。
                </div>
                
                <div class="paragraph">
                    蒼蘚衣峭壁，枯荷響迴塘。
                </div>
                
                <div class="paragraph">
                    遂遊劍池上，毛髮森以張。
                </div>
                
                <div class="paragraph">
                    沈沈下無底，疑有虬龍藏。
                </div>
                
                <div class="paragraph">
                    鐫削露天巧，胚胎勞混茫。
                </div>
                
                <div class="paragraph">
                    清奇儼圖畫，祕怪叵測量。
                </div>
                
                <div class="paragraph">
                    薜荔疊秀色，枇杷吐幽香。
                </div>
                
                <div class="paragraph">
                    行行造梵宇，金碧相熒煌。
                </div>
                
                <div class="paragraph">
                    危脊聳古殿，長腰曼脩廊。
                </div>
                
                <div class="paragraph">
                    憑虛架雲閣，鑿險通禪房。
                </div>
                
                <div class="paragraph">
                    開軒俯吳會，蜂窠繚池隍。
                </div>
                
                <div class="paragraph">
                    風煙寄遠目，心逐征鴻翔。
                </div>
                
                <div class="paragraph">
                    列岫靄遥碧，平湖湛孤光。
                </div>
                
                <div class="paragraph">
                    追尋殊未倦，策杖登崇岡。
                </div>
                
                <div class="paragraph">
                    幽獨詩句苦，闔廬丘塚荒。
                </div>
                
                <div class="paragraph">
                    五聖瞻象設，羽泉酌甘芳。
                </div>
                
                <div class="paragraph">
                    西庵何閑寂，修竹自蒼蒼。
                </div>
                
                <div class="paragraph">
                    脫履足生繭，解衣汗如漿。
                </div>
                
                <div class="paragraph">
                    却攜二三子，置酒白雲堂。
                </div>
                
                <div class="paragraph">
                    念舊已悽惻，感時增慨慷。
                </div>
                
                <div class="paragraph">
                    况我方遠涉，狷介懷剛腸。
                </div>
                
                <div class="paragraph">
                    一杯且相屬，世事都茫茫。
                </div>
                
                <div class="paragraph">
                    冠冕志已冷，山林興偏長。
                </div>
                
                <div class="paragraph">
                    逝將脫羈束，超然傲羲皇。
                </div>
                
                <div class="paragraph">
                    斯遊信清絕，去去何時忘。
                </div>
                
        </div>
    </div>
</body>

</html>