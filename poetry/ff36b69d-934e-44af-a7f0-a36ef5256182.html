<!DOCTYPE html>
<html>

<head>
    <title>
        寄陳士登元龍士登書問盜且責予不貽書當路爲剪除計予方以罪歸有言誰見省作詩謝之
    </title>
    <meta name="keywords" content="寄陳士登元龍士登書問盜且責予不貽書當路爲剪除計予方以罪歸有言誰見省作詩謝之 -- 王邁">
    <meta name="description" content="寄陳士登元龍士登書問盜且責予不貽書當路爲剪除計予方以罪歸有言誰見省作詩謝之 -- 王邁">
    <meta property="og:title" content="寄陳士登元龍士登書問盜且責予不貽書當路爲剪除計予方以罪歸有言誰見省作詩謝之">
    <meta property="og:url" content="https://vwood.xyz/poetry/ff36b69d-934e-44af-a7f0-a36ef5256182.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄陳士登元龍士登書問盜且責予不貽書當路爲剪除計予方以罪歸有言誰見省作詩謝之
        </h2>
        <div class="author"><a href="/author/95e18731-7837-4700-8607-9de661e84fda.html" title="王邁" target="_blank">
                王邁
            </a> (宋)
        </div>
        <div class="paragraphs">
            
                <div class="paragraph">
                    悠悠我之思，東里陳驚坐。
                </div>
                
                <div class="paragraph">
                    更闌夢持環，晝永心摇纛。
                </div>
                
                <div class="paragraph">
                    一春苦風雨，我困南山餓。
                </div>
                
                <div class="paragraph">
                    君樓百尺高，頭上天幾大。
                </div>
                
                <div class="paragraph">
                    於我未忘情，更僕修夙好。
                </div>
                
                <div class="paragraph">
                    耿耿憂世懷，急於聞警報。
                </div>
                
                <div class="paragraph">
                    爲憐上四州，豺虎正喧噪。
                </div>
                
                <div class="paragraph">
                    虐焰欲熏天，獲人爭斬剉。
                </div>
                
                <div class="paragraph">
                    將州豈不武，棄縣如洟唾。
                </div>
                
                <div class="paragraph">
                    官軍望而奔，所至徼宴犒。
                </div>
                
                <div class="paragraph">
                    鄰境近憂惶，刁斗急巡邏。
                </div>
                
                <div class="paragraph">
                    君責我以書，何時乃高卧。
                </div>
                
                <div class="paragraph">
                    曷不出良籌，亟爲當路告。
                </div>
                
                <div class="paragraph">
                    當局自能迷，看局當不蹉。
                </div>
                
                <div class="paragraph">
                    我壯君之言，義起千夫愞。
                </div>
                
                <div class="paragraph">
                    顧方謹三緘，此戒那可破。
                </div>
                
                <div class="paragraph">
                    諸賢各有謀，何欠儂一箇。
                </div>
                
                <div class="paragraph">
                    君家昔太邱，能愧梁上盜。
                </div>
                
                <div class="paragraph">
                    毋爲陳君短，此語更傳播。
                </div>
                
                <div class="paragraph">
                    吾家昔彥方，能正屠牛暴。
                </div>
                
                <div class="paragraph">
                    勿使王君知，叩頭甘謝過。
                </div>
                
                <div class="paragraph">
                    兩家俱德門，今有若人麽。
                </div>
                
                <div class="paragraph">
                    前時何巖警，召亂在縣左。
                </div>
                
                <div class="paragraph">
                    頼君告少仙，全活幾髫髦。
                </div>
                
                <div class="paragraph">
                    但推此仁心，古人不難到。
                </div>
                
                <div class="paragraph">
                    鄰里貴有恩，急難相憫悼。
                </div>
                
                <div class="paragraph">
                    裂券蠲宿逋，減貲糶莊課。
                </div>
                
                <div class="paragraph">
                    肯令州中人，指我爲奇貨。
                </div>
                
                <div class="paragraph">
                    盜亦有道者，仁里敢桀驁。
                </div>
                
                <div class="paragraph">
                    忠信蠻貊行，豈弟神明勞。
                </div>
                
                <div class="paragraph">
                    我持一瓣香，日爲蒼生禱。
                </div>
                
                <div class="paragraph">
                    吾君甚愛民，恩德侔覆幬。
                </div>
                
                <div class="paragraph">
                    社稷福靈長，妖氛行屏掃。
                </div>
                
                <div class="paragraph">
                    吾言非誕迂，有唱吾須和。
                </div>
                
        </div>
    </div>
</body>

</html>