<!DOCTYPE html>
<html>

<head>
    <title>
        李永終還京師北嶽王某以送晁以道韻作詩贈行某外大父賢良裴公實爲邯鄲公行狀契義良厚故見之篇首
    </title>
    <meta name="keywords" content="李永終還京師北嶽王某以送晁以道韻作詩贈行某外大父賢良裴公實爲邯鄲公行狀契義良厚故見之篇首 -- 王安中">
    <meta name="description" content="李永終還京師北嶽王某以送晁以道韻作詩贈行某外大父賢良裴公實爲邯鄲公行狀契義良厚故見之篇首 -- 王安中">
    <meta property="og:title" content="李永終還京師北嶽王某以送晁以道韻作詩贈行某外大父賢良裴公實爲邯鄲公行狀契義良厚故見之篇首">
    <meta property="og:url" content="https://vwood.xyz/poetry/9612408e-10fc-4722-9d6d-69483b137aef.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            李永終還京師北嶽王某以送晁以道韻作詩贈行某外大父賢良裴公實爲邯鄲公行狀契義良厚故見之篇首
        </h2>
        <div class="author"><a href="/author/ef5c8014-f277-4eaa-ba92-e666f9350c59.html" title="王安中" target="_blank">
                王安中
            </a> (宋)
        </div>
        <div class="paragraphs">
            
                <div class="paragraph">
                    外家東眷裴，典學不觀徼。
                </div>
                
                <div class="paragraph">
                    初來接諸彦，半發士龍笑。
                </div>
                
                <div class="paragraph">
                    賢科兩過閣，萬字出戲調。
                </div>
                
                <div class="paragraph">
                    盡記十二題，博洽古人肖。
                </div>
                
                <div class="paragraph">
                    亡書問安世，多識數華嶠。
                </div>
                
                <div class="paragraph">
                    劉蕡廷策訐，罷去終弗燿。
                </div>
                
                <div class="paragraph">
                    縱横五車讀，未捷一律剽。
                </div>
                
                <div class="paragraph">
                    生涯日蕭索，更甚東陵召。
                </div>
                
                <div class="paragraph">
                    當時邯鄲公，似是洛陽少。
                </div>
                
                <div class="paragraph">
                    文潤淮南草，詩賡苑中釣。
                </div>
                
                <div class="paragraph">
                    殿廬忽厭直，郡閤或坐嘯。
                </div>
                
                <div class="paragraph">
                    相從賓客老，莫逆肝膽照。
                </div>
                
                <div class="paragraph">
                    嚴詩見杜集，殆極天下妙。
                </div>
                
                <div class="paragraph">
                    鵩來蒲州坐，永隔宣室召。
                </div>
                
                <div class="paragraph">
                    門生状董晉，寒筆信雄峭。
                </div>
                
                <div class="paragraph">
                    豈慚吳季札，墓劍掛遺鞘。
                </div>
                
                <div class="paragraph">
                    嗟予乃裴出，母賢如德耀。
                </div>
                
                <div class="paragraph">
                    授予其父書，勉使起應詔。
                </div>
                
                <div class="paragraph">
                    此文載編末，疾讀快欲叫。
                </div>
                
                <div class="paragraph">
                    耆舊成鬼錄，零落真可弔。
                </div>
                
                <div class="paragraph">
                    但聞康靖第，萬物閟家廟。
                </div>
                
                <div class="paragraph">
                    子孫同蠹魚，奇字飽咀噍。
                </div>
                
                <div class="paragraph">
                    始予識京掾，已嘆才業劭。
                </div>
                
                <div class="paragraph">
                    叔兮秉周禮，莊若客位醮。
                </div>
                
                <div class="paragraph">
                    官閑恣討論，燈火親夜燒。
                </div>
                
                <div class="paragraph">
                    固疑言語工，未睹寸管掉。
                </div>
                
                <div class="paragraph">
                    高篇晚發伏，疲兵血爭漂。
                </div>
                
                <div class="paragraph">
                    予拔中山毛，載穎從八竅。
                </div>
                
                <div class="paragraph">
                    携持託抱關，免以不敏譙。
                </div>
                
                <div class="paragraph">
                    規容曹參隨，敵敢楊雄料。
                </div>
                
                <div class="paragraph">
                    寧憂無肉瘦，政恐俗難療。
                </div>
                
                <div class="paragraph">
                    冥搜廢曹務，招隱慕芸蓧。
                </div>
                
                <div class="paragraph">
                    子行擇所向，山水足觀晀。
                </div>
                
                <div class="paragraph">
                    慎勿厭家雞，造請歷權要。
                </div>
                
        </div>
    </div>
</body>

</html>