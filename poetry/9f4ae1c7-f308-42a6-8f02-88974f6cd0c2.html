<!DOCTYPE html>
<html>

<head>
    <title>
        壽東師楊尚書
    </title>
    <meta name="keywords" content="壽東師楊尚書 -- 程公許">
    <meta name="description" content="壽東師楊尚書 -- 程公許">
    <meta property="og:title" content="壽東師楊尚書">
    <meta property="og:url" content="https://vwood.xyz/poetry/9f4ae1c7-f308-42a6-8f02-88974f6cd0c2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            壽東師楊尚書
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    去年拜公北定堂，中秋翫月喧絲簧。
                </div>
                
                <div class="paragraph">
                    長風趣駕泝江艇，恨不初度𣂏一觴。
                </div>
                
                <div class="paragraph">
                    轉頭玉鑑秋又滿，北定風景遥相望。
                </div>
                
                <div class="paragraph">
                    寸心炯炯千里共，欲往從之川路長。
                </div>
                
                <div class="paragraph">
                    五年爲帝屏南服，掃清塞塵爲樂鄉。
                </div>
                
                <div class="paragraph">
                    盡捐歲糴爲丁壯，米斛二萬饒積倉。
                </div>
                
                <div class="paragraph">
                    民無箕斂士宿飽，一面屹立如金湯。
                </div>
                
                <div class="paragraph">
                    平安遥夜飛炬火，燕寢永晝凝清香。
                </div>
                
                <div class="paragraph">
                    雅知烹鮮不可擾，豈無發硎善而藏。
                </div>
                
                <div class="paragraph">
                    官閒選勝極曠奧，天巧爲公時雨暘。
                </div>
                
                <div class="paragraph">
                    五峰講席環子佩，北巖布金開道場。
                </div>
                
                <div class="paragraph">
                    要將名教植根本，參以佛法芟莠稂。
                </div>
                
                <div class="paragraph">
                    君不見海觀烟濤碧萬頃，衛公心眼周八荒。
                </div>
                
                <div class="paragraph">
                    又不見開福浮屠玉千尺，給事願力同覺皇。
                </div>
                
                <div class="paragraph">
                    得如我公志淑艾，未許二老相頡頏。
                </div>
                
                <div class="paragraph">
                    眇然人物殊乏使，鼎來事會那可常。
                </div>
                
                <div class="paragraph">
                    維北有斗天喉舌，乃作福星私一方。
                </div>
                
                <div class="paragraph">
                    何不喚歸坐巖廊，五色線補舜衣裳。
                </div>
                
                <div class="paragraph">
                    拓開賢路舊荆棘，勿遣旄頭森角芒。
                </div>
                
                <div class="paragraph">
                    腐儒憂世心慷慨，百未一成鬢蒼浪。
                </div>
                
                <div class="paragraph">
                    公憐不麾客倚牆，肯借齒頰加雌黄。
                </div>
                
                <div class="paragraph">
                    頌言我豈知己私，民亦勞止須小康。
                </div>
                
                <div class="paragraph">
                    岐山之顛豈無巢鳳凰，何時口銜瑞圖飛高岡。
                </div>
                
                <div class="paragraph">
                    我亦刷翅相從千仞翔，引吭一聲鳴朝陽，請賦卷阿之詩之九章。
                </div>
                
        </div>
    </div>
</body>

</html>