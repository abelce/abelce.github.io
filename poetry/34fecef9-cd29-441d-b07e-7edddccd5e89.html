<!DOCTYPE html>
<html>

<head>
    <title>
        孔廟既拜之後又不遠三百里過泰山過汶河壯哉斯遊上日觀作賓日歌少發葵戀之私
    </title>
    <meta name="keywords" content="孔廟既拜之後又不遠三百里過泰山過汶河壯哉斯遊上日觀作賓日歌少發葵戀之私 -- 王奕">
    <meta name="description" content="孔廟既拜之後又不遠三百里過泰山過汶河壯哉斯遊上日觀作賓日歌少發葵戀之私 -- 王奕">
    <meta property="og:title" content="孔廟既拜之後又不遠三百里過泰山過汶河壯哉斯遊上日觀作賓日歌少發葵戀之私">
    <meta property="og:url" content="https://vwood.xyz/poetry/34fecef9-cd29-441d-b07e-7edddccd5e89.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            孔廟既拜之後又不遠三百里過泰山過汶河壯哉斯遊上日觀作賓日歌少發葵戀之私
        </h2>
        <div class="author"><a href="/author/a683714e-3690-4b46-98be-e250ff4354cf.html" title="王奕" target="_blank">
                王奕
            </a> (宋)
        </div>
        <div class="paragraphs">
            
                <div class="paragraph">
                    日月東行天左旋，丸中久矣知乾圜。
                </div>
                
                <div class="paragraph">
                    稔聞泰山有日觀，竊疑板墨多夸傳。
                </div>
                
                <div class="paragraph">
                    甚言抱雞候其上，雞鳴海水如炊煎。
                </div>
                
                <div class="paragraph">
                    火輪磨蕩上復下，崖撞石裂聲填填。
                </div>
                
                <div class="paragraph">
                    天門鐘皷報清曉，塵世正爾沉元元。
                </div>
                
                <div class="paragraph">
                    幾回掩卷信且惑，安得臂羽如飛仙。
                </div>
                
                <div class="paragraph">
                    誰知白髮際同軌，得來鄒魯拜聖賢。
                </div>
                
                <div class="paragraph">
                    竟遊曲阜至岱嶽，捫參歷井登其巔。
                </div>
                
                <div class="paragraph">
                    濯足就宿會真殿，如乘析木棲微垣。
                </div>
                
                <div class="paragraph">
                    是時八月二十夜，明月正值奎婁躔。
                </div>
                
                <div class="paragraph">
                    窗明斗落懼失曉，一宵十起無寧眠。
                </div>
                
                <div class="paragraph">
                    偕行諸子大鼾睡，笑我歷轆狂且顛。
                </div>
                
                <div class="paragraph">
                    深衣端坐愈不寐，湔腸滌胃玉女泉。
                </div>
                
                <div class="paragraph">
                    少需道人謂予曰，若欲觀日今當前。
                </div>
                
                <div class="paragraph">
                    忙迷扶策抉草莽，翩躚攙奪諸公前。
                </div>
                
                <div class="paragraph">
                    諸公拍手笑於後，被公吞了丹砂元。
                </div>
                
                <div class="paragraph">
                    {⻊盤}跣一氣涉觀頂，隠隠紅罅開東邊。
                </div>
                
                <div class="paragraph">
                    玄雲荏苒幻紫色，金樓寶闕蒸瓊田。
                </div>
                
                <div class="paragraph">
                    秋深露重濕我趾，扶桑望决眼欲穿。
                </div>
                
                <div class="paragraph">
                    須臾眉黛抹天杪，脫然寶鏡開微奩。
                </div>
                
                <div class="paragraph">
                    上上下下復上下，千辛萬苦方團圓。
                </div>
                
                <div class="paragraph">
                    小臣不敢瞠目視，九拜塌額肝膽懸。
                </div>
                
                <div class="paragraph">
                    起來恍惚抱影泣，昔何容易沉虞淵。
                </div>
                
                <div class="paragraph">
                    羲和湎淫失賓餞，掩覆白日爲元天。
                </div>
                
                <div class="paragraph">
                    蚊軀螳臂負不起，忍渴未死甘氓廛。
                </div>
                
                <div class="paragraph">
                    狨號螭泣虎豹舞，單衣尚絅得瓦全。
                </div>
                
                <div class="paragraph">
                    夢醒忽爾登泰岱，稽首再拜清光還。
                </div>
                
                <div class="paragraph">
                    願保初陽守黄道，重離赫赫行純乾。
                </div>
                
                <div class="paragraph">
                    泣餘收淚盼下界，西北迤逶生霞烟。
                </div>
                
                <div class="paragraph">
                    山如鱗甲水如带，八荒草木皆新鮮。
                </div>
                
                <div class="paragraph">
                    回視秦碑與漢篆，神光燦爛生蛟涎。
                </div>
                
                <div class="paragraph">
                    古今聖賢幾登此，乍覩莫不心虔虔。
                </div>
                
                <div class="paragraph">
                    歸來玩愒復弄影，入夷出晉誰與憐。
                </div>
                
                <div class="paragraph">
                    蒼梧不返放勳死，傾戀惟有葵心堅。
                </div>
                
                <div class="paragraph">
                    分陰寸晷正可惜，人間兒女醯雞然。
                </div>
                
                <div class="paragraph">
                    登封觀日世不少，作如是觀能幾焉。
                </div>
                
                <div class="paragraph">
                    作歌歷歷紀其實，後來請驗予長篇。
                </div>
                
        </div>
    </div>
</body>

</html>