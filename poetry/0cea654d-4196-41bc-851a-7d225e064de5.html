<!DOCTYPE html>
<html>

<head>
    <title>
        寄盧仝
    </title>
    <meta name="keywords" content="寄盧仝 -- 韓愈">
    <meta name="description" content="寄盧仝 -- 韓愈">
    <meta property="og:title" content="寄盧仝">
    <meta property="og:url" content="https://vwood.xyz/poetry/0cea654d-4196-41bc-851a-7d225e064de5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄盧仝
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    玉川先生洛城裏，破屋數間而已矣。
                </div>
                
                <div class="paragraph">
                    一奴長鬚不裹頭，一婢赤脚老無齒。
                </div>
                
                <div class="paragraph">
                    辛勤奉養十餘人，上有慈親下妻子。
                </div>
                
                <div class="paragraph">
                    先生結髮憎俗徒，閉門不出動一紀。
                </div>
                
                <div class="paragraph">
                    至今鄰僧乞米送，僕忝縣尹能不恥。
                </div>
                
                <div class="paragraph">
                    俸錢供給公私餘，時致薄少助祭祀。
                </div>
                
                <div class="paragraph">
                    勸參留守謁大尹，言語纔及輙掩耳。
                </div>
                
                <div class="paragraph">
                    水北山人得名聲，去年去作幕下士。
                </div>
                
                <div class="paragraph">
                    水南山人又繼往，鞍馬僕從塞閭里。
                </div>
                
                <div class="paragraph">
                    少室山人索價高，兩以諫官徴不起。
                </div>
                
                <div class="paragraph">
                    彼皆刺口論世事，有力未免遭驅使。
                </div>
                
                <div class="paragraph">
                    先生事業不可量，惟用法律自繩己。
                </div>
                
                <div class="paragraph">
                    春秋三傳束高閣，獨抱遺經究終始。
                </div>
                
                <div class="paragraph">
                    往年弄筆嘲同異，怪辭驚衆謗不已。
                </div>
                
                <div class="paragraph">
                    近來自說尋坦途，猶上虛空跨綠駬。
                </div>
                
                <div class="paragraph">
                    去年生兒名添丁，意令與國充耘耔。
                </div>
                
                <div class="paragraph">
                    國家丁口連四海，豈無農夫親耒耜。
                </div>
                
                <div class="paragraph">
                    先生抱才終大用，宰相未許終不仕。
                </div>
                
                <div class="paragraph">
                    假如不在陳力列，立言垂範亦足恃。
                </div>
                
                <div class="paragraph">
                    苗裔當蒙十世宥，豈謂貽厥無基阯。
                </div>
                
                <div class="paragraph">
                    故知忠孝生天性，潔身亂倫安足擬。
                </div>
                
                <div class="paragraph">
                    昨晚長鬚來下狀，隔牆惡少惡難似。
                </div>
                
                <div class="paragraph">
                    每騎屋山下窺闞，渾舍驚怕走折趾。
                </div>
                
                <div class="paragraph">
                    憑依婚媾欺官吏，不信令行能禁止。
                </div>
                
                <div class="paragraph">
                    先生受屈未曾語，忽此來告良有以。
                </div>
                
                <div class="paragraph">
                    嗟我身爲赤縣令，操權不用欲何俟。
                </div>
                
                <div class="paragraph">
                    立召賊曹呼伍伯，盡取鼠輩尸諸市。
                </div>
                
                <div class="paragraph">
                    先生又遣長鬚來，如此處置非所喜。
                </div>
                
                <div class="paragraph">
                    況又時當長養節，都邑未可猛政理。
                </div>
                
                <div class="paragraph">
                    先生固是余所畏，度量不敢窺涯涘。
                </div>
                
                <div class="paragraph">
                    放縱是誰之過歟，效尤戮僕愧前史。
                </div>
                
                <div class="paragraph">
                    買羊沽酒謝不敏，偶逢明月曜桃李。
                </div>
                
                <div class="paragraph">
                    先生有意許降臨，更遣長鬚致雙鯉。
                </div>
                
        </div>
    </div>
</body>

</html>