<!DOCTYPE html>
<html>

<head>
    <title>
        偶遊僊都道先以長句見寄依韵奉答
    </title>
    <meta name="keywords" content="偶遊僊都道先以長句見寄依韵奉答 -- 呂南公">
    <meta name="description" content="偶遊僊都道先以長句見寄依韵奉答 -- 呂南公">
    <meta property="og:title" content="偶遊僊都道先以長句見寄依韵奉答">
    <meta property="og:url" content="https://vwood.xyz/poetry/eb84b960-201e-424b-be25-311382c2c84a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            偶遊僊都道先以長句見寄依韵奉答
        </h2>
        <div class="author"><a href="/author/f9068fae-c0ba-4bd8-a1ef-97a1b8dffd16.html" title="呂南公" target="_blank">
                呂南公
            </a> (宋)
        </div>
        <div class="paragraphs">
            
                <div class="paragraph">
                    吹燈染小帖，借馬忤廐人。
                </div>
                
                <div class="paragraph">
                    豈其事朝參，强欲觀雲泉。
                </div>
                
                <div class="paragraph">
                    盥櫛具袍带，超遥石橋間。
                </div>
                
                <div class="paragraph">
                    同征二十蹄，駑駿亂後先。
                </div>
                
                <div class="paragraph">
                    朝曦遽突兀，送我溢背溫。
                </div>
                
                <div class="paragraph">
                    樂郊民何知，桃李自滿園。
                </div>
                
                <div class="paragraph">
                    逶迤松下路，不踐已八年。
                </div>
                
                <div class="paragraph">
                    道翁喜吾來，煮茗巨石根。
                </div>
                
                <div class="paragraph">
                    導我復勉我，攀躋繞巑岏。
                </div>
                
                <div class="paragraph">
                    依依夢中遊，忽得驚覺魂。
                </div>
                
                <div class="paragraph">
                    一聽鐘鼓響，載慚塵土昏。
                </div>
                
                <div class="paragraph">
                    顧茲清泚流，照洗憔悴顔。
                </div>
                
                <div class="paragraph">
                    曀曀金碧光，嘈嘈杉檜喧。
                </div>
                
                <div class="paragraph">
                    樓臺有新增，碑版多舊觀。
                </div>
                
                <div class="paragraph">
                    嘯客徧廂闥，周爰訊黄冠。
                </div>
                
                <div class="paragraph">
                    白頭師靈仙，不免歸丘墳。
                </div>
                
                <div class="paragraph">
                    太息五濁士，憑癡待飛翻。
                </div>
                
                <div class="paragraph">
                    譬持數寸膠，擬救九曲渾。
                </div>
                
                <div class="paragraph">
                    往者不肯說，來乎付誰怨。
                </div>
                
                <div class="paragraph">
                    唯當悟至真，可入了世論。
                </div>
                
                <div class="paragraph">
                    崔嵬黄守庵，本是劉伶褌。
                </div>
                
                <div class="paragraph">
                    憶我初借卧，嗒焉過西曛。
                </div>
                
                <div class="paragraph">
                    踏黑叩歸戶，倉忙遭駡言。
                </div>
                
                <div class="paragraph">
                    寧知復來時，邂逅乃見尊。
                </div>
                
                <div class="paragraph">
                    中從鮑兄至，三歲四五番。
                </div>
                
                <div class="paragraph">
                    題詩不知我，命酌戒醒還。
                </div>
                
                <div class="paragraph">
                    丹霞所未識，西望久目存。
                </div>
                
                <div class="paragraph">
                    畏雨我獨止，于今負長嘆。
                </div>
                
                <div class="paragraph">
                    鮑去死令長，無人辨龍蚖。
                </div>
                
                <div class="paragraph">
                    我窮羞白襴，引分逃山樊。
                </div>
                
                <div class="paragraph">
                    俛仰十五載，恍如畢晨餐。
                </div>
                
                <div class="paragraph">
                    方爲此日游，忽計後戚懽。
                </div>
                
                <div class="paragraph">
                    何以遣孤憤，隨鞍有殘樽。
                </div>
                
                <div class="paragraph">
                    焚魚濯甆甌，浩蕩臨前軒。
                </div>
                
                <div class="paragraph">
                    適舉共悄嘿，屢觴漸紛紜。
                </div>
                
                <div class="paragraph">
                    步兵俄鼎來，四座驚欲奔。
                </div>
                
                <div class="paragraph">
                    授我大紙卷，捧承疑未安。
                </div>
                
                <div class="paragraph">
                    披張縱眼力，審是陳侯篇。
                </div>
                
                <div class="paragraph">
                    上序天質壞，借余盡情文。
                </div>
                
                <div class="paragraph">
                    下傷素交稀，慶快末契敦。
                </div>
                
                <div class="paragraph">
                    憂我困跋履，且令慎盤飧。
                </div>
                
                <div class="paragraph">
                    平生慣衆憎，讀罷腸輪囷。
                </div>
                
                <div class="paragraph">
                    引筆欲作報，停杯類含酸。
                </div>
                
                <div class="paragraph">
                    人間有義好，蘄嚮異轍轅。
                </div>
                
                <div class="paragraph">
                    權勢之所在，萬夫呈肺肝。
                </div>
                
                <div class="paragraph">
                    風雲苟不至，親戚爭棄捐。
                </div>
                
                <div class="paragraph">
                    此謬匪朝夕，期誰反狂瀾。
                </div>
                
                <div class="paragraph">
                    餘齡既蹉跎，乃得逸駕攀。
                </div>
                
                <div class="paragraph">
                    感槩捨酒去，衝烟下耕村。
                </div>
                
                <div class="paragraph">
                    黎明候鈴齋，再拜以謝聞。
                </div>
                
        </div>
    </div>
</body>

</html>