<!DOCTYPE html>
<html>

<head>
    <title>
        送蔡守
    </title>
    <meta name="keywords" content="送蔡守 -- 徐積">
    <meta name="description" content="送蔡守 -- 徐積">
    <meta property="og:title" content="送蔡守">
    <meta property="og:url" content="https://vwood.xyz/poetry/6c2e5616-103a-49cf-b0f0-7ddf6e715ada.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送蔡守
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    維淮之南，楚爲劇州。
                </div>
                
                <div class="paragraph">
                    守土之吏，孰明以周。
                </div>
                
                <div class="paragraph">
                    蔡公既來，爰究爰乂。
                </div>
                
                <div class="paragraph">
                    明維照姦，威維沮僞。
                </div>
                
                <div class="paragraph">
                    維明維威，無敢恣睢。
                </div>
                
                <div class="paragraph">
                    侯曰可矣，其治孔易。
                </div>
                
                <div class="paragraph">
                    迺興學校，示之本原。
                </div>
                
                <div class="paragraph">
                    儒居儒處，禮容義言。
                </div>
                
                <div class="paragraph">
                    迺修釋奠，教民之恭。
                </div>
                
                <div class="paragraph">
                    有嚴其色，有孚其顒。
                </div>
                
                <div class="paragraph">
                    迺行鄉飲，躬爲主人。
                </div>
                
                <div class="paragraph">
                    拜辱拜豆，盥洗獻賓。
                </div>
                
                <div class="paragraph">
                    其儀孔肅，其禮孔均。
                </div>
                
                <div class="paragraph">
                    迺召父老，父老俱來。
                </div>
                
                <div class="paragraph">
                    幅巾短褐，浩其盛哉。
                </div>
                
                <div class="paragraph">
                    父老升矣，侯則興矣。
                </div>
                
                <div class="paragraph">
                    父老坐矣，侯則妥矣。
                </div>
                
                <div class="paragraph">
                    父老未醉，笑歌其聲。
                </div>
                
                <div class="paragraph">
                    父老既醉，髪白顔頳。
                </div>
                
                <div class="paragraph">
                    父老去矣，侯則舉矣。
                </div>
                
                <div class="paragraph">
                    餽之物矣，告之語矣。
                </div>
                
                <div class="paragraph">
                    其語維何，維善是示。
                </div>
                
                <div class="paragraph">
                    善者使修，惡者使止。
                </div>
                
                <div class="paragraph">
                    告爾宗族，告爾鄰里。
                </div>
                
                <div class="paragraph">
                    維時父老，奉之以行。
                </div>
                
                <div class="paragraph">
                    維時庶民，亦克用承。
                </div>
                
                <div class="paragraph">
                    悖傲者沮，善良者興。
                </div>
                
                <div class="paragraph">
                    狠不敢鬬，强不敢凌。
                </div>
                
                <div class="paragraph">
                    不義之訟，莫涉吾庭。
                </div>
                
                <div class="paragraph">
                    行之期年，幾移其風。
                </div>
                
                <div class="paragraph">
                    吏事用簡，獄牢數空。
                </div>
                
                <div class="paragraph">
                    道上之物，必歸其主。
                </div>
                
                <div class="paragraph">
                    行路之人，無或敢取。
                </div>
                
                <div class="paragraph">
                    逋攘慝姦，明其購賞。
                </div>
                
                <div class="paragraph">
                    傾其巢穴，破其支黨。
                </div>
                
                <div class="paragraph">
                    侯曰未也，江淮之患，不備不虞。
                </div>
                
                <div class="paragraph">
                    迺召尉邏，迺呼卒徒。
                </div>
                
                <div class="paragraph">
                    迺張爾弓，迺操爾殳。
                </div>
                
                <div class="paragraph">
                    迺坐迺作，迺馳迺驅。
                </div>
                
                <div class="paragraph">
                    勇者迺奮，怯者迺舒。
                </div>
                
                <div class="paragraph">
                    我備既强，我戎既整。
                </div>
                
                <div class="paragraph">
                    小剽之攘，破膽縮頸。
                </div>
                
                <div class="paragraph">
                    侯之方略，可以捍邊。
                </div>
                
                <div class="paragraph">
                    捍邊如何，威名毅然。
                </div>
                
                <div class="paragraph">
                    何兵不精，何城不堅。
                </div>
                
                <div class="paragraph">
                    虜不敢犯，敵不敢前。
                </div>
                
                <div class="paragraph">
                    侯有所祈，曾不旋日。
                </div>
                
                <div class="paragraph">
                    雪霶雨零，輿濡衣濕。
                </div>
                
                <div class="paragraph">
                    維其有德，將之以誠。
                </div>
                
                <div class="paragraph">
                    神由以格，物由以亨。
                </div>
                
                <div class="paragraph">
                    侯之爲人，不患不恕。
                </div>
                
                <div class="paragraph">
                    維恕維威，維民維宜。
                </div>
                
                <div class="paragraph">
                    侯爲使者，不患不威。
                </div>
                
                <div class="paragraph">
                    維威維恕，維感維豫。
                </div>
                
                <div class="paragraph">
                    侯之察獄，不患不明。
                </div>
                
                <div class="paragraph">
                    維恕維明，維平維精。
                </div>
                
                <div class="paragraph">
                    維時嶺表，維時海隅。
                </div>
                
                <div class="paragraph">
                    聞侯之風，既安且需。
                </div>
                
                <div class="paragraph">
                    冤者使伸，戚者使愉。
                </div>
                
                <div class="paragraph">
                    吏長則進，物殘則除。
                </div>
                
                <div class="paragraph">
                    抉其已垢，刮其已汙。
                </div>
                
                <div class="paragraph">
                    維有其才，無施不可。
                </div>
                
                <div class="paragraph">
                    用之本朝，維良維佐。
                </div>
                
                <div class="paragraph">
                    用之一方，一方之綱。
                </div>
                
                <div class="paragraph">
                    嗟今之人，莫如侯者。
                </div>
                
                <div class="paragraph">
                    侯之所爲，可示天下。
                </div>
                
                <div class="paragraph">
                    維其可示，是以可歌。
                </div>
                
        </div>
    </div>
</body>

</html>