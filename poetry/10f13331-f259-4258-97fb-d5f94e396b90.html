<!DOCTYPE html>
<html>

<head>
    <title>
        累年告老恩旨未俞詔領祠宮遂還鄉閈燕閒無事追省平生因成感事述懷詩五言一百韵示兒孫輩使知遭遇終始之意以代家訓故言多不文
    </title>
    <meta name="keywords" content="累年告老恩旨未俞詔領祠宮遂還鄉閈燕閒無事追省平生因成感事述懷詩五言一百韵示兒孫輩使知遭遇終始之意以代家訓故言多不文 -- 蘇頌">
    <meta name="description" content="累年告老恩旨未俞詔領祠宮遂還鄉閈燕閒無事追省平生因成感事述懷詩五言一百韵示兒孫輩使知遭遇終始之意以代家訓故言多不文 -- 蘇頌">
    <meta property="og:title" content="累年告老恩旨未俞詔領祠宮遂還鄉閈燕閒無事追省平生因成感事述懷詩五言一百韵示兒孫輩使知遭遇終始之意以代家訓故言多不文">
    <meta property="og:url" content="https://vwood.xyz/poetry/10f13331-f259-4258-97fb-d5f94e396b90.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            累年告老恩旨未俞詔領祠宮遂還鄉閈燕閒無事追省平生因成感事述懷詩五言一百韵示兒孫輩使知遭遇終始之意以代家訓故言多不文
        </h2>
        <div class="author"><a href="/author/45097015-23f4-425a-83bb-e2e841d1a69b.html" title="蘇頌" target="_blank">
                蘇頌
            </a> (宋)
        </div>
        <div class="paragraphs">
            
                <div class="paragraph">
                    我昔就學初，齠童齒未齔。
                </div>
                
                <div class="paragraph">
                    嚴親念癡狂，小藝誘愚鈍。
                </div>
                
                <div class="paragraph">
                    始時授章句，次第教篇韵。
                </div>
                
                <div class="paragraph">
                    蒙泉企層瀾，覆簣期九仞。
                </div>
                
                <div class="paragraph">
                    十齡獨侍行，千里赴朝覲。
                </div>
                
                <div class="paragraph">
                    靡依心向吳，能事躬在浚。
                </div>
                
                <div class="paragraph">
                    應門待賓客，睦族周分親。
                </div>
                
                <div class="paragraph">
                    雖免逃杖諐，猶虞裕蠱吝。
                </div>
                
                <div class="paragraph">
                    十三從師友，群彥得親近。
                </div>
                
                <div class="paragraph">
                    箕裘襲素風，蘭芷漸腴潤。
                </div>
                
                <div class="paragraph">
                    佔畢自忘勞，攻堅常切問。
                </div>
                
                <div class="paragraph">
                    六經日沈酣，百氏恣蹂躪。
                </div>
                
                <div class="paragraph">
                    禮樂原夏商，春秋道堯舜。
                </div>
                
                <div class="paragraph">
                    論詩識溫柔，講易知謙巽。
                </div>
                
                <div class="paragraph">
                    書要通上古，史亦蘄盡信。
                </div>
                
                <div class="paragraph">
                    復熟中庸篇，推名善惡混。
                </div>
                
                <div class="paragraph">
                    楹書迨今存，手澤亦未泯。
                </div>
                
                <div class="paragraph">
                    頼此漸摩益，稍知賢聖藴。
                </div>
                
                <div class="paragraph">
                    十八隨鄉書，三冬閱文陣。
                </div>
                
                <div class="paragraph">
                    同時韋带倫，共試棘闈濬。
                </div>
                
                <div class="paragraph">
                    少年事矜豪，屬辭少繩準。
                </div>
                
                <div class="paragraph">
                    程文竟乖疏，貢籍果遺擯。
                </div>
                
                <div class="paragraph">
                    內負未蹉跎，不能忘起僨。
                </div>
                
                <div class="paragraph">
                    賞延輒辭官，雅志將自奮。
                </div>
                
                <div class="paragraph">
                    筆苦手成胝，眠稀目生暈。
                </div>
                
                <div class="paragraph">
                    常患涉獵疏，肯效揣摩困。
                </div>
                
                <div class="paragraph">
                    再上忝乙科，初筵習磨楯。
                </div>
                
                <div class="paragraph">
                    綢繆結官課，奄忽罹憂疹。
                </div>
                
                <div class="paragraph">
                    靈光未及賦，陟岵遽銜舋。
                </div>
                
                <div class="paragraph">
                    星行赴幃堂，雨泣護歸櫬。
                </div>
                
                <div class="paragraph">
                    先疇閩嶺遥，寓舍京口近。
                </div>
                
                <div class="paragraph">
                    葬營带郭田，地得兼山艮。
                </div>
                
                <div class="paragraph">
                    送往極充窮，拊存急賙賑。
                </div>
                
                <div class="paragraph">
                    三釜須自謀，一官姑孟晉。
                </div>
                
                <div class="paragraph">
                    恤孤逢舊知，溫故拾餘燼。
                </div>
                
                <div class="paragraph">
                    薦衡荷德璋，嗣向憐子駿。
                </div>
                
                <div class="paragraph">
                    給札恩特殊，除職選尤遴。
                </div>
                
                <div class="paragraph">
                    遂去州縣勞，入陪臺閣俊。
                </div>
                
                <div class="paragraph">
                    校文擿三折，食貧歲四閏。
                </div>
                
                <div class="paragraph">
                    君相嘉宿官，圭符假名郡。
                </div>
                
                <div class="paragraph">
                    地望號優閒，公租稍充牣。
                </div>
                
                <div class="paragraph">
                    二偏豐旨甘，百口免饑饉。
                </div>
                
                <div class="paragraph">
                    方喜私願諧，遽叨召音迅。
                </div>
                
                <div class="paragraph">
                    素非幹時才，屢試投虛刃。
                </div>
                
                <div class="paragraph">
                    治績愧無聞，官資謬超進。
                </div>
                
                <div class="paragraph">
                    持橐入記言，演綸漫燥吻。
                </div>
                
                <div class="paragraph">
                    事無補毫分，心常懷憤懣。
                </div>
                
                <div class="paragraph">
                    一言偶寤意，三已固無慍。
                </div>
                
                <div class="paragraph">
                    再違金門籍，七換竹使印。
                </div>
                
                <div class="paragraph">
                    賜環元豐初，解組橫海鎮。
                </div>
                
                <div class="paragraph">
                    虜信使約修，周官預詳𪮾。
                </div>
                
                <div class="paragraph">
                    上號太宮辰，奉冊陪發軔。
                </div>
                
                <div class="paragraph">
                    復土裕陵日，杖桐方守殯。
                </div>
                
                <div class="paragraph">
                    阻趨七月期，莫從百夫殉。
                </div>
                
                <div class="paragraph">
                    衰麻雖未除，淚血猶未抆。
                </div>
                
                <div class="paragraph">
                    誤被兩宮知，首頒一札訊。
                </div>
                
                <div class="paragraph">
                    入長天臺班，復冠鼇坡峻。
                </div>
                
                <div class="paragraph">
                    拔擢登台司，咨俞陪坐論。
                </div>
                
                <div class="paragraph">
                    屬時久承平，狡羌未誅震。
                </div>
                
                <div class="paragraph">
                    任重才難勝，位高躬易隕。
                </div>
                
                <div class="paragraph">
                    丹衷徒蹇蹇，明誠乏斤斤。
                </div>
                
                <div class="paragraph">
                    靡憚嘖言煩，姑守王臣藎。
                </div>
                
                <div class="paragraph">
                    聖神眷始終，進退禮周盡。
                </div>
                
                <div class="paragraph">
                    禁殿陟青規，琳宮叩虛牝。
                </div>
                
                <div class="paragraph">
                    再辭淮海藩，未許丘園遜。
                </div>
                
                <div class="paragraph">
                    風霜經六紀，蓬葆垂兩鬢。
                </div>
                
                <div class="paragraph">
                    躬閒猶冠带，祿厚足儲餫。
                </div>
                
                <div class="paragraph">
                    貢餘香龍團，上尊白羊醖。
                </div>
                
                <div class="paragraph">
                    歲時荷恩霑，漿藿對饋賮。
                </div>
                
                <div class="paragraph">
                    春園乘閒灌，冬戶隨時墐。
                </div>
                
                <div class="paragraph">
                    入對書甲乙，出驅車薄笨。
                </div>
                
                <div class="paragraph">
                    扶杖拜先塋，携觴問田畯。
                </div>
                
                <div class="paragraph">
                    蕃室倦掃除，綦几聊憑隠。
                </div>
                
                <div class="paragraph">
                    養浩希子輿，學生同祝腎。
                </div>
                
                <div class="paragraph">
                    念昔多艱勤，誨爾宜悱憤。
                </div>
                
                <div class="paragraph">
                    見賢弓在檠，遇事驂從靳。
                </div>
                
                <div class="paragraph">
                    競情思昔非，視舌知柔韌。
                </div>
                
                <div class="paragraph">
                    高門訓序畏，刊腹摩兜慎。
                </div>
                
                <div class="paragraph">
                    名教樂有餘，異端戒多紊。
                </div>
                
                <div class="paragraph">
                    其要本誠明，烏在問圓頓。
                </div>
                
                <div class="paragraph">
                    美璞不雕琢，安得懷瑜瑾。
                </div>
                
                <div class="paragraph">
                    良器不深藏，渠能免瑕璺。
                </div>
                
                <div class="paragraph">
                    學問不沾洽，何由垂望聞。
                </div>
                
                <div class="paragraph">
                    操守不堅純，久必成緇磷。
                </div>
                
                <div class="paragraph">
                    進修欲及時，行違要無悶。
                </div>
                
                <div class="paragraph">
                    士行惜分陰，伯陽嘆往運。
                </div>
                
                <div class="paragraph">
                    當年倘因循，晚歲必悔恨。
                </div>
                
                <div class="paragraph">
                    更思祖先勛，相傳清白訓。
                </div>
                
                <div class="paragraph">
                    世胄閩與吳，宗姻期及絻。
                </div>
                
                <div class="paragraph">
                    衣冠布中外，椽土無尺寸。
                </div>
                
                <div class="paragraph">
                    逮吾老鄉閭，始得營畦畛。
                </div>
                
                <div class="paragraph">
                    蝸廬庇風雨，稷田助饔餕。
                </div>
                
                <div class="paragraph">
                    幸與仁智鄰，仍遠市城慁。
                </div>
                
                <div class="paragraph">
                    沈侯東陽居，陸叟頤山遯。
                </div>
                
                <div class="paragraph">
                    出處雖殊途，豐約已過分。
                </div>
                
                <div class="paragraph">
                    考室俟構堂，肥家在忍順。
                </div>
                
                <div class="paragraph">
                    常使棣華榮，無致荆枝忿。
                </div>
                
                <div class="paragraph">
                    中冓須自防，外誘不可徇。
                </div>
                
                <div class="paragraph">
                    懼爾志悠悠，故吾言諄諄。
                </div>
                
                <div class="paragraph">
                    力行儻不渝，家聲期遠振。
                </div>
                
        </div>
    </div>
</body>

</html>