<!DOCTYPE html>
<html>

<head>
    <title>
        送章發運楶
    </title>
    <meta name="keywords" content="送章發運楶 -- 李復">
    <meta name="description" content="送章發運楶 -- 李復">
    <meta property="og:title" content="送章發運楶">
    <meta property="og:url" content="https://vwood.xyz/poetry/08463adf-bcc8-4106-9f36-4fc836331276.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送章發運楶
        </h2>
        <div class="author"><a href="/author/b2acc82e-9341-4636-b1b5-614bb469b32a.html" title="李復" target="_blank">
                李復
            </a> (宋)
        </div>
        <div class="paragraphs">
            
                <div class="paragraph">
                    鄉農不寓兵，經費半非古。
                </div>
                
                <div class="paragraph">
                    天下雖無事，禁虣必備武。
                </div>
                
                <div class="paragraph">
                    浚郊開王畿，屹然根本固。
                </div>
                
                <div class="paragraph">
                    鈎陳擁帝居，百萬環貔虎。
                </div>
                
                <div class="paragraph">
                    軍聲潮海驚，牙帳屯雲聚。
                </div>
                
                <div class="paragraph">
                    臨難責死力，溫飽當有素。
                </div>
                
                <div class="paragraph">
                    投身占尺籍，張口坐待哺。
                </div>
                
                <div class="paragraph">
                    梁野川瀆交，掘泉不見土。
                </div>
                
                <div class="paragraph">
                    種沙禾穟短，官租閣王府。
                </div>
                
                <div class="paragraph">
                    國用取東南，舳艫引吳楚。
                </div>
                
                <div class="paragraph">
                    浩浩九十州，連檣輸太庾。
                </div>
                
                <div class="paragraph">
                    秋風滿汴渠，櫛比不可數。
                </div>
                
                <div class="paragraph">
                    登陛獻歲額，供億足贏數。
                </div>
                
                <div class="paragraph">
                    儲偫如丘山，司農視新腐。
                </div>
                
                <div class="paragraph">
                    老幼無餒腹，誰復問暘雨。
                </div>
                
                <div class="paragraph">
                    天子念大計，置官憂敗蠱。
                </div>
                
                <div class="paragraph">
                    苟非簡帝衷，未肯輕付與。
                </div>
                
                <div class="paragraph">
                    詔書忽西下，秦臺更使斧。
                </div>
                
                <div class="paragraph">
                    精忠感帝聰，異寵褒聖語。
                </div>
                
                <div class="paragraph">
                    實資經濟術，盡委浩劇務。
                </div>
                
                <div class="paragraph">
                    狼荒極海壖，蜀江出荆渚。
                </div>
                
                <div class="paragraph">
                    提封半禹跡，綜錯均周賦。
                </div>
                
                <div class="paragraph">
                    際天聳風威，列城歸刺舉。
                </div>
                
                <div class="paragraph">
                    西北敵騎飛，今猶急宸顧。
                </div>
                
                <div class="paragraph">
                    百姓瘡未平，何處易星馭。
                </div>
                
                <div class="paragraph">
                    國事有重輕，先後存淵宁。
                </div>
                
                <div class="paragraph">
                    本根勢有重，暫輟營調度。
                </div>
                
                <div class="paragraph">
                    大庭訪衆議，捨公孰可去。
                </div>
                
                <div class="paragraph">
                    惟公德宇深，完養無驚懼。
                </div>
                
                <div class="paragraph">
                    砉刀發新硎，音中桑林舞。
                </div>
                
                <div class="paragraph">
                    遠畫垂後世，恥爲目前慮。
                </div>
                
                <div class="paragraph">
                    冰雪浄聰明，涇渭包肺腑。
                </div>
                
                <div class="paragraph">
                    縱橫富萬術，一一廊廟具。
                </div>
                
                <div class="paragraph">
                    出入未盡展，輿論嗟齟齬。
                </div>
                
                <div class="paragraph">
                    岧嶢雲間闕，曉曦媚金羽。
                </div>
                
                <div class="paragraph">
                    雙旌過對揚，當契君臣遇。
                </div>
                
                <div class="paragraph">
                    拜賜親天光，高議願一吐。
                </div>
                
                <div class="paragraph">
                    從容動凝旒，必歎相見暮。
                </div>
                
                <div class="paragraph">
                    庶幾慰美俗，丹衢翔闊步。
                </div>
                
                <div class="paragraph">
                    蕭條耕巖客，竊食慚無補。
                </div>
                
                <div class="paragraph">
                    蹣跚世揶揄，拳曲逃規矩。
                </div>
                
                <div class="paragraph">
                    舊學謾屠龍，巧伎羞刻楮。
                </div>
                
                <div class="paragraph">
                    芘頼托商陰，濩落容魏瓠。
                </div>
                
                <div class="paragraph">
                    附驥仰後塵，薦鶚玷過譽。
                </div>
                
                <div class="paragraph">
                    宴坐接烏九，妙譚奉犀麈。
                </div>
                
                <div class="paragraph">
                    重借鷯枝栖，不責馬曹誤。
                </div>
                
                <div class="paragraph">
                    摧頹已半生，踴躍臨晚路。
                </div>
                
                <div class="paragraph">
                    今朝對行色，悲風激林莽。
                </div>
                
                <div class="paragraph">
                    亂山雨報秋，荒野陰多霧。
                </div>
                
                <div class="paragraph">
                    孤禽失侶鳴，回飛氣如縷。
                </div>
                
        </div>
    </div>
</body>

</html>