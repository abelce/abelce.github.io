<!DOCTYPE html>
<html>

<head>
    <title>
        奉寄子高盧兄五十韻
    </title>
    <meta name="keywords" content="奉寄子高盧兄五十韻 -- 蘇泂">
    <meta name="description" content="奉寄子高盧兄五十韻 -- 蘇泂">
    <meta property="og:title" content="奉寄子高盧兄五十韻">
    <meta property="og:url" content="https://vwood.xyz/poetry/4e4f6395-d171-43b8-9737-6333cf3287ab.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉寄子高盧兄五十韻
        </h2>
        <div class="author"><a href="/author/2ea43041-3b9b-429e-8812-d7b9dac4bcb9.html" title="蘇泂" target="_blank">
                蘇泂
            </a> (宋)
        </div>
        <div class="paragraphs">
            
                <div class="paragraph">
                    君才如驌驦，道里未可量。
                </div>
                
                <div class="paragraph">
                    讀書串脈絡，如海東赴洋。
                </div>
                
                <div class="paragraph">
                    五年隔異縣，信若參與商。
                </div>
                
                <div class="paragraph">
                    昨者戒車馬，故意改未嘗。
                </div>
                
                <div class="paragraph">
                    我家小於斗，下榻出倉黄。
                </div>
                
                <div class="paragraph">
                    繩樞三椽共，君視猶雕梁。
                </div>
                
                <div class="paragraph">
                    貧又少甘脆，而君甘粃糠。
                </div>
                
                <div class="paragraph">
                    晨興烏鵲先，夕憩星宿張。
                </div>
                
                <div class="paragraph">
                    上言體金玉，時節登虞唐。
                </div>
                
                <div class="paragraph">
                    下言復家世，努力事文章。
                </div>
                
                <div class="paragraph">
                    瑣細及兒女，骨肉誼莫當。
                </div>
                
                <div class="paragraph">
                    君來歷州府，所在諸侯良。
                </div>
                
                <div class="paragraph">
                    肝膽皆善子，子去錐脫囊。
                </div>
                
                <div class="paragraph">
                    問胡獨善我，風雨度錢唐。
                </div>
                
                <div class="paragraph">
                    我時熟君指，又不羅酒漿。
                </div>
                
                <div class="paragraph">
                    何况動隣里，磨刀向豬羊。
                </div>
                
                <div class="paragraph">
                    青燈兩夫影，陳義勸交相。
                </div>
                
                <div class="paragraph">
                    謂言經時留，十日又理裝。
                </div>
                
                <div class="paragraph">
                    但携本經冊，沃州山水鄉。
                </div>
                
                <div class="paragraph">
                    子寧舍我去，我意未子忘。
                </div>
                
                <div class="paragraph">
                    相逢一歲短，相別一日長。
                </div>
                
                <div class="paragraph">
                    何緣子吾所，不然我君傍。
                </div>
                
                <div class="paragraph">
                    君雖老馬姿，今乃驥服箱。
                </div>
                
                <div class="paragraph">
                    刷燕日千里，闊步徐康莊。
                </div>
                
                <div class="paragraph">
                    江水有時西，東下斯濫觴。
                </div>
                
                <div class="paragraph">
                    奫{大/淪}至澎湃，穿溜極懷襄。
                </div>
                
                <div class="paragraph">
                    死生渠有命，貧賤士之常。
                </div>
                
                <div class="paragraph">
                    孔融委曹操，汲黯卑張湯。
                </div>
                
                <div class="paragraph">
                    人生出處分，榮謝均陰陽。
                </div>
                
                <div class="paragraph">
                    念我懶拙病，久已在膏肓。
                </div>
                
                <div class="paragraph">
                    此方困憂患，懲艾百戰創。
                </div>
                
                <div class="paragraph">
                    安時而處順，天道不可詳。
                </div>
                
                <div class="paragraph">
                    魯連蹈東海，屈原賦沅湘。
                </div>
                
                <div class="paragraph">
                    此志竟未遂，眼看都茫茫。
                </div>
                
                <div class="paragraph">
                    君懷萬金産，待價空四方。
                </div>
                
                <div class="paragraph">
                    古聞韞櫝貴，世有刖足傷。
                </div>
                
                <div class="paragraph">
                    藍田種洵美，死鼠名須防。
                </div>
                
                <div class="paragraph">
                    魯方秉周禮，漢亦絕楚糧。
                </div>
                
                <div class="paragraph">
                    易求哥舒翰，難覓張子房。
                </div>
                
                <div class="paragraph">
                    英雄出儒素，金印垂襴裳。
                </div>
                
                <div class="paragraph">
                    吾祖元祐末，奉使讋戎羌。
                </div>
                
                <div class="paragraph">
                    子孫失遺武，史冊無晶光。
                </div>
                
                <div class="paragraph">
                    君家著膽略，並驅從兩狼。
                </div>
                
                <div class="paragraph">
                    彎弓射敵首，滅敵使走藏。
                </div>
                
                <div class="paragraph">
                    此事屬乃翁，翁今膂力强。
                </div>
                
                <div class="paragraph">
                    問翁來何時，九月天雨霜。
                </div>
                
                <div class="paragraph">
                    此時君適我，促膝話繩床。
                </div>
                
                <div class="paragraph">
                    作詩致近訊，願子益自將。
                </div>
                
                <div class="paragraph">
                    君看繞指柔，會作百鍊剛。
                </div>
                
                <div class="paragraph">
                    豈云建厦缺，期子柱明堂。
                </div>
                
        </div>
    </div>
</body>

</html>