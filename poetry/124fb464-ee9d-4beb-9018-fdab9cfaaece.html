<!DOCTYPE html>
<html>

<head>
    <title>
        祝風三十二韻
    </title>
    <meta name="keywords" content="祝風三十二韻 -- 吳融">
    <meta name="description" content="祝風三十二韻 -- 吳融">
    <meta property="og:title" content="祝風三十二韻">
    <meta property="og:url" content="https://vwood.xyz/poetry/124fb464-ee9d-4beb-9018-fdab9cfaaece.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            祝風三十二韻
        </h2>
        <div class="author"><a href="/author/5b7ec936-0f43-4e37-87fc-e49b7f9bd688.html" title="吳融" target="_blank">
                吳融
            </a> (唐)
        </div>
        <div class="paragraphs">
            
                <div class="paragraph">
                    我有二頃田，長洲東百里。
                </div>
                
                <div class="paragraph">
                    環塗爲之區，積葑相連纚。
                </div>
                
                <div class="paragraph">
                    松江流其旁，春夏多苦水。
                </div>
                
                <div class="paragraph">
                    隄防苟不時，汎濫即無已。
                </div>
                
                <div class="paragraph">
                    粤余病眠久，而復家無峙。
                </div>
                
                <div class="paragraph">
                    田峻不勝荒，農功皆廢弛。
                </div>
                
                <div class="paragraph">
                    他稼已如雲，我田方欲蒔。
                </div>
                
                <div class="paragraph">
                    四際上通波，兼之葭與葦。
                </div>
                
                <div class="paragraph">
                    是時立秋後，煙露浩淒矣。
                </div>
                
                <div class="paragraph">
                    雖然遣畢功，萎約都無幾。
                </div>
                
                <div class="paragraph">
                    如何海上風，連日從空起。
                </div>
                
                <div class="paragraph">
                    似欲驅滄溟，來沃具區裏。
                </div>
                
                <div class="paragraph">
                    噫嘻爾風師，吳中多豪士。
                </div>
                
                <div class="paragraph">
                    囷倉過九年，一粒惜如死。
                </div>
                
                <div class="paragraph">
                    糴賤兼糶貴，凶年翻大喜。
                </div>
                
                <div class="paragraph">
                    只是疲羸苦，纔飢須易子。
                </div>
                
                <div class="paragraph">
                    余仍轗軻者，進趨年二紀。
                </div>
                
                <div class="paragraph">
                    秋不安一食，春不閑一晷。
                </div>
                
                <div class="paragraph">
                    腸迴爲多別，骨瘦因積毀。
                </div>
                
                <div class="paragraph">
                    咳唾莫逢人，揶揄空覩鬼。
                </div>
                
                <div class="paragraph">
                    中又值干戈，遑遑常轉徙。
                </div>
                
                <div class="paragraph">
                    故隱茅山西，今來笠澤涘。
                </div>
                
                <div class="paragraph">
                    荒者不復尋，葺者還有以。
                </div>
                
                <div class="paragraph">
                    將正陶令巾，又蓋姜肱被。
                </div>
                
                <div class="paragraph">
                    不敢務有餘，有餘必驕鄙。
                </div>
                
                <div class="paragraph">
                    所期免假匄，假匄多慚恥。
                </div>
                
                <div class="paragraph">
                    驕鄙既不生，慚恥更能弭。
                </div>
                
                <div class="paragraph">
                    自可致逍遙，無妨閱經史。
                </div>
                
                <div class="paragraph">
                    吁余將四十，滿望秪如此。
                </div>
                
                <div class="paragraph">
                    干澤尚多難，學稼茲復爾。
                </div>
                
                <div class="paragraph">
                    窮達雖繫命，禍福生所履。
                </div>
                
                <div class="paragraph">
                    天不飢死余，飄風當自止。
                </div>
                
        </div>
    </div>
</body>

</html>