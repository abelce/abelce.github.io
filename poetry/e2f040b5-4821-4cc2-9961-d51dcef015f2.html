<!DOCTYPE html>
<html>

<head>
    <title>
        經筵講詩徹章進詩
    </title>
    <meta name="keywords" content="經筵講詩徹章進詩 -- 樓鑰">
    <meta name="description" content="經筵講詩徹章進詩 -- 樓鑰">
    <meta property="og:title" content="經筵講詩徹章進詩">
    <meta property="og:url" content="https://vwood.xyz/poetry/e2f040b5-4821-4cc2-9961-d51dcef015f2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            經筵講詩徹章進詩
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    聖主承丕祚，于今歲幾遷。
                </div>
                
                <div class="paragraph">
                    昭回光飾物，剛健位乘乾。
                </div>
                
                <div class="paragraph">
                    善治新更化，當陽獨攬權。
                </div>
                
                <div class="paragraph">
                    誅鉏及共鯀，擢任列閎顛。
                </div>
                
                <div class="paragraph">
                    曩日方謀始，宸心最急先。
                </div>
                
                <div class="paragraph">
                    未遑親政理，首務闢經筵。
                </div>
                
                <div class="paragraph">
                    恭儉甘卑室，尊嚴拱細旃。
                </div>
                
                <div class="paragraph">
                    晝居勤已甚，坐侍禮無前。
                </div>
                
                <div class="paragraph">
                    講徹詩三百，時逢運半千。
                </div>
                
                <div class="paragraph">
                    諸儒深誦說，六義極摩研。
                </div>
                
                <div class="paragraph">
                    俯閲毛公傳，旁參鄭氏箋。
                </div>
                
                <div class="paragraph">
                    慨尋中古意，重是素王編。
                </div>
                
                <div class="paragraph">
                    舊本三千首，終存十二篇。
                </div>
                
                <div class="paragraph">
                    雖遭煨燼厄，所頼詠歌全。
                </div>
                
                <div class="paragraph">
                    開迹因農事，安民在井田。
                </div>
                
                <div class="paragraph">
                    成功時邁酌，興業大明綿。
                </div>
                
                <div class="paragraph">
                    東國思平賦，南山樂得賢。
                </div>
                
                <div class="paragraph">
                    艱難由后稷，勞來美周宣。
                </div>
                
                <div class="paragraph">
                    起自紹熙載，迨茲嘉定年。
                </div>
                
                <div class="paragraph">
                    關雎從肇彼，殷武遂終焉。
                </div>
                
                <div class="paragraph">
                    寵數傳中旨，恩光被邇聯。
                </div>
                
                <div class="paragraph">
                    神文期繼踵，元祐信齊肩。
                </div>
                
                <div class="paragraph">
                    內廄頒雲騎，雕鞍絢錦韉。
                </div>
                
                <div class="paragraph">
                    茗分龍焙品，香拂御爐煙。
                </div>
                
                <div class="paragraph">
                    衆俊咸宣力，孤生亦備員。
                </div>
                
                <div class="paragraph">
                    少時曾學依，老去未忘筌。
                </div>
                
                <div class="paragraph">
                    納祿誠休矣，歸耕久晏然。
                </div>
                
                <div class="paragraph">
                    鋒車俄促召，梓里謂登僊。
                </div>
                
                <div class="paragraph">
                    詞禁容揮翰，天官命典銓。
                </div>
                
                <div class="paragraph">
                    豈知侵莫境，重得侍甘泉。
                </div>
                
                <div class="paragraph">
                    朽質何能報，孱軀殆欲捐。
                </div>
                
                <div class="paragraph">
                    尚思求譎諫，海嶽效塵涓。
                </div>
                
        </div>
    </div>
</body>

</html>