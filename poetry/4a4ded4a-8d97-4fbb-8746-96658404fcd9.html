<!DOCTYPE html>
<html>

<head>
    <title>
        譜樂歌
    </title>
    <meta name="keywords" content="譜樂歌 -- 趙由濟">
    <meta name="description" content="譜樂歌 -- 趙由濟">
    <meta property="og:title" content="譜樂歌">
    <meta property="og:url" content="https://vwood.xyz/poetry/4a4ded4a-8d97-4fbb-8746-96658404fcd9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            譜樂歌
        </h2>
        <div class="author"><a href="/author/76aa3b1f-f509-4d02-bf9e-70da4d5868b7.html" title="趙由濟" target="_blank">
                趙由濟
            </a> (宋)
        </div>
        <div class="paragraphs">
            
                <div class="paragraph">
                    悠悠我祖，始於軒轅。
                </div>
                
                <div class="paragraph">
                    既歷高陽，秩秩大猷。
                </div>
                
                <div class="paragraph">
                    爰自伯益，舜賜皂斿。
                </div>
                
                <div class="paragraph">
                    中衍仕商，造父御周。
                </div>
                
                <div class="paragraph">
                    征彼徐方，營營有功。
                </div>
                
                <div class="paragraph">
                    邑於趙城，大河之東。
                </div>
                
                <div class="paragraph">
                    建仕晉國，耿光其封。
                </div>
                
                <div class="paragraph">
                    成宣諭日，畏夏愛冬。
                </div>
                
                <div class="paragraph">
                    岸賈作難，嬰臼立孤。
                </div>
                
                <div class="paragraph">
                    襄子始大，常山得符。
                </div>
                
                <div class="paragraph">
                    於赫烈侯，懋建丕圖。
                </div>
                
                <div class="paragraph">
                    肅侯武靈，兆配有虞。
                </div>
                
                <div class="paragraph">
                    西漢子都，生長河間。
                </div>
                
                <div class="paragraph">
                    暨於唐末，今族居燕。
                </div>
                
                <div class="paragraph">
                    卜遷大梁，世系綿綿。
                </div>
                
                <div class="paragraph">
                    厚德豐功，宜永其傳。
                </div>
                
                <div class="paragraph">
                    中罹多難，西歷江沱。
                </div>
                
                <div class="paragraph">
                    眷焉吾族，豐水居多。
                </div>
                
                <div class="paragraph">
                    百川有源，衆條有柯。
                </div>
                
                <div class="paragraph">
                    庸修家牒，克俾無訛。
                </div>
                
                <div class="paragraph">
                    顧及伯仲，憂患更多。
                </div>
                
                <div class="paragraph">
                    瞻歎古烈，自憐其生。
                </div>
                
                <div class="paragraph">
                    厥生豈偶，三辰垂精。
                </div>
                
                <div class="paragraph">
                    德業未進，敢不戰兢。
                </div>
                
                <div class="paragraph">
                    我心伊何，當念於初。
                </div>
                
                <div class="paragraph">
                    感彼霜露，愴然躊躇。
                </div>
                
                <div class="paragraph">
                    奉先如在，宗戚相依。
                </div>
                
                <div class="paragraph">
                    椿臺萱草，高堂可娛。
                </div>
                
                <div class="paragraph">
                    惟忠惟孝，立身有本。
                </div>
                
                <div class="paragraph">
                    嗟爾後進，朂哉自勉。
                </div>
                
                <div class="paragraph">
                    萬有能銷，期道無泯。
                </div>
                
                <div class="paragraph">
                    溫恭朝夕，云胡不謹。
                </div>
                
                <div class="paragraph">
                    顯親揚名，俾昌俾熾。
                </div>
                
                <div class="paragraph">
                    善保家聲，期於不替。
                </div>
                
                <div class="paragraph">
                    尚念前人，留心譜系。
                </div>
                
                <div class="paragraph">
                    受天之慶，爰及苗裔。
                </div>
                
        </div>
    </div>
</body>

</html>