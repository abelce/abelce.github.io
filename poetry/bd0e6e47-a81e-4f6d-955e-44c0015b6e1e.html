<!DOCTYPE html>
<html>

<head>
    <title>
        悲秋辭
    </title>
    <meta name="keywords" content="悲秋辭 -- 白玉蟾">
    <meta name="description" content="悲秋辭 -- 白玉蟾">
    <meta property="og:title" content="悲秋辭">
    <meta property="og:url" content="https://vwood.xyz/poetry/bd0e6e47-a81e-4f6d-955e-44c0015b6e1e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            悲秋辭
        </h2>
        <div class="author"><a href="/author/6428bbeb-18b3-4723-a27d-f455a76d66ac.html" title="白玉蟾" target="_blank">
                白玉蟾
            </a> (宋)
        </div>
        <div class="paragraphs">
            
                <div class="paragraph">
                    蟲聲樹聲各已變，吾知流年暗中換。
                </div>
                
                <div class="paragraph">
                    晝烏夜兔忙如箭，秋光漸入蘆花岸。
                </div>
                
                <div class="paragraph">
                    蘆花白兮蓼花紅，鴻鴈跧蹲滿荻叢。
                </div>
                
                <div class="paragraph">
                    牡丹海棠如夢中，蓮藕香散池館空。
                </div>
                
                <div class="paragraph">
                    人生歲月去如水，燕去鶑歸一彈指。
                </div>
                
                <div class="paragraph">
                    星霜磨老道人心，滿目世人紛如蟻。
                </div>
                
                <div class="paragraph">
                    感今慨昔令人愁，乃知宋玉非悲秋。
                </div>
                
                <div class="paragraph">
                    江山紫翠餞漢唐，風物不復追商周。
                </div>
                
                <div class="paragraph">
                    古人混混去不返，今人紛紛知何限。
                </div>
                
                <div class="paragraph">
                    古人憐今今憐古，夕陽影裏雲影亂。
                </div>
                
                <div class="paragraph">
                    此身飄飄如游塵，身體髮膚皆他人。
                </div>
                
                <div class="paragraph">
                    尚餘方寸管喜怒，不敢漏泄天公嗔。
                </div>
                
                <div class="paragraph">
                    向時歡娛成冷落，誰與感慨憐蕭索。
                </div>
                
                <div class="paragraph">
                    定知悲喜聚散因，世間果無揚州鶴。
                </div>
                
                <div class="paragraph">
                    所可悲者貧且孤，覽鏡自笑清而癯。
                </div>
                
                <div class="paragraph">
                    安能十事九如意，定數豈復人能踰。
                </div>
                
                <div class="paragraph">
                    秋風起兮秋水寒，秋心悲兮秋興酸。
                </div>
                
                <div class="paragraph">
                    佳人一去不復還，顧影度此時光難。
                </div>
                
                <div class="paragraph">
                    此心寥寥秋夜月，孤光散入寒光闊。
                </div>
                
                <div class="paragraph">
                    夜深月落無人知，江上漁翁空網撒。
                </div>
                
                <div class="paragraph">
                    不堪舉此向愁人，使人泣下肝腸裂。
                </div>
                
                <div class="paragraph">
                    何人爲我調素琴，疊疊爲我寫孤襟。
                </div>
                
                <div class="paragraph">
                    庶令鬼神伴伊泣，山空樹冷風蕭森。
                </div>
                
        </div>
    </div>
</body>

</html>