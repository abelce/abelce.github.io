<!DOCTYPE html>
<html>

<head>
    <title>
        董侍郎生日
    </title>
    <meta name="keywords" content="董侍郎生日 -- 魏了翁">
    <meta name="description" content="董侍郎生日 -- 魏了翁">
    <meta property="og:title" content="董侍郎生日">
    <meta property="og:url" content="https://vwood.xyz/poetry/ac8eed5e-94d0-4357-a585-57815f3a1f37.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            董侍郎生日
        </h2>
        <div class="author"><a href="/author/8e2987ea-5941-41fd-b87b-46ebcba98a56.html" title="魏了翁" target="_blank">
                魏了翁
            </a> (宋)
        </div>
        <div class="paragraphs">
            
                <div class="paragraph">
                    后皇一念根至仁，地雖南北民吾民。
                </div>
                
                <div class="paragraph">
                    一二指搐不可信，彼動此應關諸身。
                </div>
                
                <div class="paragraph">
                    人言犬戎相噬吞，彼蚌鷸耳吾漁人。
                </div>
                
                <div class="paragraph">
                    大國信誓方重申，時遣升勺蘇窮鱗。
                </div>
                
                <div class="paragraph">
                    有狼其心不我恩，囊書赤白驚嚴宸，帝曰可矣予其征。
                </div>
                
                <div class="paragraph">
                    臣某奉詔之淮濆，臣某董師留漢濱。
                </div>
                
                <div class="paragraph">
                    西南憂顧誰其分，我有從橐之親臣。
                </div>
                
                <div class="paragraph">
                    時其動靜制主賓，自闑以外惟將軍。
                </div>
                
                <div class="paragraph">
                    邊頭赤子方寢薪，旆旌悠悠鳥烏馴。
                </div>
                
                <div class="paragraph">
                    將軍羽扇白綸巾，且將沈靜弭放紛。
                </div>
                
                <div class="paragraph">
                    邇來世道波沄沄，士爲欲縛迷天真。
                </div>
                
                <div class="paragraph">
                    開禧戎首終身焚，未聞先事人有言。
                </div>
                
                <div class="paragraph">
                    大官一唱和者羣，前而和之後云云。
                </div>
                
                <div class="paragraph">
                    厥今狂猘先狺狺，事勢不與開禧倫。
                </div>
                
                <div class="paragraph">
                    方拯摯獸招饑蚊，此何爲者祇自塵。
                </div>
                
                <div class="paragraph">
                    志士憤惋三軍顰，置之不治虎患存。
                </div>
                
                <div class="paragraph">
                    治之不勝桃蟲拚，勝之不盡窮獸奔。
                </div>
                
                <div class="paragraph">
                    盡矣復與誰爲鄰，譬諸白黑方交枰。
                </div>
                
                <div class="paragraph">
                    彼據腹脇吾邊唇，養成持勢猶不均。
                </div>
                
                <div class="paragraph">
                    况彼攻奪吾逡巡，局勢往往隨時新。
                </div>
                
                <div class="paragraph">
                    不有妙手誰彌綸，人才生世厥有因。
                </div>
                
                <div class="paragraph">
                    帝賫天假崧降神，一心可以位乾坤。
                </div>
                
                <div class="paragraph">
                    浮雲軒冕何足論，祝公早還要路津。
                </div>
                
                <div class="paragraph">
                    并包衆智資多聞，倡明大義清妖氛。
                </div>
                
                <div class="paragraph">
                    携持令譽歸麒麟，蹇余不能康世屯。
                </div>
                
                <div class="paragraph">
                    浯溪有石高嶙峋，儻能奔走東郭㕙。
                </div>
                
        </div>
    </div>
</body>

</html>