<!DOCTYPE html>
<html>

<head>
    <title>
        次韻張太博得余所遺二程先生集辯二程戲邵子語
    </title>
    <meta name="keywords" content="次韻張太博得余所遺二程先生集辯二程戲邵子語 -- 魏了翁">
    <meta name="description" content="次韻張太博得余所遺二程先生集辯二程戲邵子語 -- 魏了翁">
    <meta property="og:title" content="次韻張太博得余所遺二程先生集辯二程戲邵子語">
    <meta property="og:url" content="https://vwood.xyz/poetry/5a1f5ef7-374b-4259-8aee-b3be5e7662eb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻張太博得余所遺二程先生集辯二程戲邵子語
        </h2>
        <div class="author"><a href="/author/8e2987ea-5941-41fd-b87b-46ebcba98a56.html" title="魏了翁" target="_blank">
                魏了翁
            </a> (宋)
        </div>
        <div class="paragraphs">
            
                <div class="paragraph">
                    文字未科斗，圖書未龜龍。
                </div>
                
                <div class="paragraph">
                    粲然天地間，此理觸處逢。
                </div>
                
                <div class="paragraph">
                    是謂象之祖，而爲數之宗。
                </div>
                
                <div class="paragraph">
                    昊犧古神聖，先得人所同。
                </div>
                
                <div class="paragraph">
                    文因而繇之，旦出亦並雄。
                </div>
                
                <div class="paragraph">
                    訖于我孔聖，天命滋益恭。
                </div>
                
                <div class="paragraph">
                    渾然一理貫，密察而從容。
                </div>
                
                <div class="paragraph">
                    辭變與象占，四者固所崇。
                </div>
                
                <div class="paragraph">
                    推辭以知變，象占在其中。
                </div>
                
                <div class="paragraph">
                    荒荒秦漢後，學者昧所從。
                </div>
                
                <div class="paragraph">
                    不以災異會，則以虛無通。
                </div>
                
                <div class="paragraph">
                    天開周程子，易道乃復東。
                </div>
                
                <div class="paragraph">
                    動靜靜復動，終始始而終。
                </div>
                
                <div class="paragraph">
                    上承千年緒，下起百世風。
                </div>
                
                <div class="paragraph">
                    同時有邵子，講道于伊嵩。
                </div>
                
                <div class="paragraph">
                    天地之運化，陰陽之無窮。
                </div>
                
                <div class="paragraph">
                    即物驗消長，先幾知吉凶。
                </div>
                
                <div class="paragraph">
                    邵子極道數，獨立幾無戎。
                </div>
                
                <div class="paragraph">
                    二程自周孔，爲時開夢夢。
                </div>
                
                <div class="paragraph">
                    其歸則一耳，昧者結忡忡。
                </div>
                
                <div class="paragraph">
                    學之將柰何，矧余倍顓蒙。
                </div>
                
                <div class="paragraph">
                    要知羲皇心，須踏周孔蹤。
                </div>
                
        </div>
    </div>
</body>

</html>