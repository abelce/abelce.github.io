<!DOCTYPE html>
<html>

<head>
    <title>
        贈宣城宇文太守兼呈崔侍御
    </title>
    <meta name="keywords" content="贈宣城宇文太守兼呈崔侍御 -- 李白">
    <meta name="description" content="贈宣城宇文太守兼呈崔侍御 -- 李白">
    <meta property="og:title" content="贈宣城宇文太守兼呈崔侍御">
    <meta property="og:url" content="https://vwood.xyz/poetry/c0d91d40-78b6-4d2b-a94c-dead98c7cebb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui,-apple-system,BlinkMacSystemFont,segoe ui,Roboto,Helvetica,Arial,sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px; 
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈宣城宇文太守兼呈崔侍御
        </h2>
        <div class="author">作者: 李白
        </div>
        <div class="paragraphs">
            
                <div class="paragraph">
                    白若白鷺鮮，清如清唳蟬。
                </div>
                
                <div class="paragraph">
                    受氣有本性，不爲外物遷。
                </div>
                
                <div class="paragraph">
                    飲水箕山上，食雪首陽顛。
                </div>
                
                <div class="paragraph">
                    迴車避朝歌，掩口去盜泉。
                </div>
                
                <div class="paragraph">
                    岧嶢廣成子，倜儻魯仲連。
                </div>
                
                <div class="paragraph">
                    卓絕二公外，丹心無間然。
                </div>
                
                <div class="paragraph">
                    昔攀六龍飛，今作百鍊鉛。
                </div>
                
                <div class="paragraph">
                    懷恩欲報主，投佩向北燕。
                </div>
                
                <div class="paragraph">
                    彎弓綠弦開，滿月不憚堅。
                </div>
                
                <div class="paragraph">
                    閑騎駿馬獵，一射兩虎穿。
                </div>
                
                <div class="paragraph">
                    回旋若流光，轉背落雙鳶。
                </div>
                
                <div class="paragraph">
                    胡虜三嘆息，兼知五兵權。
                </div>
                
                <div class="paragraph">
                    鎗鎗突雲將，却掩我之妍。
                </div>
                
                <div class="paragraph">
                    多逢剿絕兒，先著祖生鞭。
                </div>
                
                <div class="paragraph">
                    據鞍空矍鑠，壯志竟誰宣。
                </div>
                
                <div class="paragraph">
                    蹉跎復來歸，憂恨坐相煎。
                </div>
                
                <div class="paragraph">
                    無風難破浪，失計長江邊。
                </div>
                
                <div class="paragraph">
                    危苦惜頹光，金波忽三圓。
                </div>
                
                <div class="paragraph">
                    時遊敬亭上，閑聽松風眠。
                </div>
                
                <div class="paragraph">
                    或弄宛溪月，虛舟信洄沿。
                </div>
                
                <div class="paragraph">
                    顏公二十萬，盡付酒家錢。
                </div>
                
                <div class="paragraph">
                    興發每取之，聊向醉中仙。
                </div>
                
                <div class="paragraph">
                    過此無一事，靜談秋水篇。
                </div>
                
                <div class="paragraph">
                    君從九卿來，水國有豐年。
                </div>
                
                <div class="paragraph">
                    魚鹽滿市井，布帛如雲煙。
                </div>
                
                <div class="paragraph">
                    下馬不作威，冰壺照清川。
                </div>
                
                <div class="paragraph">
                    霜眉邑中叟，皆美太守賢。
                </div>
                
                <div class="paragraph">
                    時時慰風俗，往往出東田。
                </div>
                
                <div class="paragraph">
                    竹馬數小兒，拜迎白鹿前。
                </div>
                
                <div class="paragraph">
                    含笑問使君，日晚可迴旋。
                </div>
                
                <div class="paragraph">
                    遂歸池上酌，掩抑清風絃。
                </div>
                
                <div class="paragraph">
                    曾標橫浮雲，下撫謝朓肩。
                </div>
                
                <div class="paragraph">
                    樓高碧海出，樹古青蘿懸。
                </div>
                
                <div class="paragraph">
                    光祿紫霞杯，伊昔忝相傳。
                </div>
                
                <div class="paragraph">
                    良圖掃沙漠，別夢繞旌旃。
                </div>
                
                <div class="paragraph">
                    富貴日成疎，願言杳無緣。
                </div>
                
                <div class="paragraph">
                    登龍有直道，倚玉阻芳筵。
                </div>
                
                <div class="paragraph">
                    敢獻繞朝策，思同郭泰船。
                </div>
                
                <div class="paragraph">
                    何言一水淺，似隔九重天。
                </div>
                
                <div class="paragraph">
                    崔生何傲岸，縱酒復談玄。
                </div>
                
                <div class="paragraph">
                    身爲名公子，英才苦迍邅。
                </div>
                
                <div class="paragraph">
                    鳴鳳託高梧，凌風何翩翩。
                </div>
                
                <div class="paragraph">
                    安知慕羣客，彈劒拂秋蓮。
                </div>
                
        </div>
    </div>
</body>

</html>