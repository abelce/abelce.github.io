<!DOCTYPE html>
<html>

<head>
    <title>
        祖庭觀丁歌
    </title>
    <meta name="keywords" content="祖庭觀丁歌 -- 王奕">
    <meta name="description" content="祖庭觀丁歌 -- 王奕">
    <meta property="og:title" content="祖庭觀丁歌">
    <meta property="og:url" content="https://vwood.xyz/poetry/9b29839e-f2b0-494d-a9fb-9f48f5f6c642.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            祖庭觀丁歌
        </h2>
        <div class="author"><a href="/author/a683714e-3690-4b46-98be-e250ff4354cf.html" title="王奕" target="_blank">
                王奕
            </a> (宋)
        </div>
        <div class="paragraphs">
            
                <div class="paragraph">
                    吾祖河汾文中氏，受恩未報夫子靈。
                </div>
                
                <div class="paragraph">
                    末孫願言無忝爾，幸際天地還清寧。
                </div>
                
                <div class="paragraph">
                    奔波水陸數千里，袖香今得拜祖庭。
                </div>
                
                <div class="paragraph">
                    天欲使觀周禮在，時哉巧值開上丁。
                </div>
                
                <div class="paragraph">
                    北方學者曹博士，新膺上命來交承。
                </div>
                
                <div class="paragraph">
                    聖門不敢負所學，事事必欲行六經。
                </div>
                
                <div class="paragraph">
                    爾時己丑八月朔，大中門闢天微明。
                </div>
                
                <div class="paragraph">
                    左開毓粹右觀德，燈毬燦爛交流星。
                </div>
                
                <div class="paragraph">
                    奎文閣下爇柴燎，柏林鳩鵲爭飛鳴。
                </div>
                
                <div class="paragraph">
                    金絲堂前班引出，笙鏞隠隠金石聲。
                </div>
                
                <div class="paragraph">
                    三氏諸孫列左右，皎潔宿鷺排圓汀。
                </div>
                
                <div class="paragraph">
                    各崇尊長例就位，深衣徵及江南生。
                </div>
                
                <div class="paragraph">
                    禮官三請詣磬所，朱扉咿𠵣開中扃。
                </div>
                
                <div class="paragraph">
                    太常金樂交佚奏，秩秩籩豆環簪纓。
                </div>
                
                <div class="paragraph">
                    首從先聖告祝後，鄒兖次第彝罇傾。
                </div>
                
                <div class="paragraph">
                    却詣齊國父母廟，泗沂分配隨重輕。
                </div>
                
                <div class="paragraph">
                    五賢推尊孔道者，俎豆亦得陳其誠。
                </div>
                
                <div class="paragraph">
                    春秋天下祀文廟，太常四丁惟魯行。
                </div>
                
                <div class="paragraph">
                    青衿白髮老學校，觀丁未有如斯榮。
                </div>
                
                <div class="paragraph">
                    儼然清都聽雅樂，耳目變換心神驚。
                </div>
                
                <div class="paragraph">
                    南門禮畢飲福胙，公堂交錯飛兕觴。
                </div>
                
                <div class="paragraph">
                    飲餘獨立杏壇下，予懷縹緲欣嘅并。
                </div>
                
                <div class="paragraph">
                    恭惟素王師萬世，道如日月行天晴。
                </div>
                
                <div class="paragraph">
                    幾年讀易坐甕牖，景仰闕里真蓬瀛。
                </div>
                
                <div class="paragraph">
                    誰令溟渤化清淺，溫凉親得瞻儀形。
                </div>
                
                <div class="paragraph">
                    吁嗟麟踣鳳不至，青霄栩栩飛梁楹。
                </div>
                
                <div class="paragraph">
                    想當削跡伐木日，諾仕委曲隨人情。
                </div>
                
                <div class="paragraph">
                    不知無可無不可，與時潛躍無將迎。
                </div>
                
                <div class="paragraph">
                    君臣大義要不廢，豈應絃轍俱紛更。
                </div>
                
                <div class="paragraph">
                    匡圍宋害走列國，哀誄漢祠垂千齡。
                </div>
                
                <div class="paragraph">
                    誰云木壞文寖喪，墓林楷理猶縱橫。
                </div>
                
                <div class="paragraph">
                    文謨武烈悉斯燼，春秋無復陳嘗蒸。
                </div>
                
                <div class="paragraph">
                    皇王帝伯禪林休，尼山泗水常朝廷。
                </div>
                
                <div class="paragraph">
                    孔林黄屋已八至，功與泰山爭崢嶸。
                </div>
                
                <div class="paragraph">
                    惜哉祥符天子幸，生晚不得隨公卿。
                </div>
                
                <div class="paragraph">
                    封疆萬里撤私町，冠珮此夕仰大成。
                </div>
                
                <div class="paragraph">
                    八表雲昏塵瞇目，仲孫宣子視獨瞠。
                </div>
                
                <div class="paragraph">
                    觀周反魯學益進，矇與瞍語聞驚霆。
                </div>
                
                <div class="paragraph">
                    兩生此日既見聖，中道未有傾蓋程。
                </div>
                
                <div class="paragraph">
                    簞瓢道不在房杜，深慚禮樂孤汾亭。
                </div>
                
                <div class="paragraph">
                    歸與玉斗授論語，願與諸子歌菁菁。
                </div>
                
                <div class="paragraph">
                    庶乎可以報罔極，蠢生未必終頑冥。
                </div>
                
                <div class="paragraph">
                    斐然成歌記祀事，刊作學者座右銘。
                </div>
                
        </div>
    </div>
</body>

</html>