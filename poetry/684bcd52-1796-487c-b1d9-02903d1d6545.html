<!DOCTYPE html>
<html>

<head>
    <title>
        題吳長文得蘭亭康相墓顔魯公斷碑
    </title>
    <meta name="keywords" content="題吳長文得蘭亭康相墓顔魯公斷碑 -- 王安國">
    <meta name="description" content="題吳長文得蘭亭康相墓顔魯公斷碑 -- 王安國">
    <meta property="og:title" content="題吳長文得蘭亭康相墓顔魯公斷碑">
    <meta property="og:url" content="https://vwood.xyz/poetry/684bcd52-1796-487c-b1d9-02903d1d6545.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題吳長文得蘭亭康相墓顔魯公斷碑
        </h2>
        <div class="author"><a href="/author/87cb496c-789a-4c6c-826d-7f0c5753b3c3.html" title="王安國" target="_blank">
                王安國
            </a> (宋)
        </div>
        <div class="paragraphs">
            
                <div class="paragraph">
                    魯公之忠曠世無，吾愛斯人何必書。
                </div>
                
                <div class="paragraph">
                    九原寥寥不可詰，筆法彷彿精神餘。
                </div>
                
                <div class="paragraph">
                    况公於藝自天縱，一字宜用千金摹。
                </div>
                
                <div class="paragraph">
                    想當揮灑笑談際，不復靳惜唯所須。
                </div>
                
                <div class="paragraph">
                    山砠水險勇鑱刻，照耀楚越連秦吳。
                </div>
                
                <div class="paragraph">
                    百年兵火變陵谷，萬里玉石埋榛蕪。
                </div>
                
                <div class="paragraph">
                    時平好事搜遺蹟，窮極南北緣崎嶇。
                </div>
                
                <div class="paragraph">
                    耳聞目見略已盡，疑有斷裂留樵漁。
                </div>
                
                <div class="paragraph">
                    那知數尺翳塵土，洗滌近出都城居。
                </div>
                
                <div class="paragraph">
                    松煤到紙覺飛動，氣象磊落超鍾虞。
                </div>
                
                <div class="paragraph">
                    吳卿獲此喜驚坐，朝昏把翫過明珠。
                </div>
                
                <div class="paragraph">
                    携來贈客客爲賦，爽邁遠並前賢驅。
                </div>
                
                <div class="paragraph">
                    自云感激得妙理，學入勝處繇勤劬。
                </div>
                
                <div class="paragraph">
                    余聞書史羸蟠礴，意匠不爲形骸拘。
                </div>
                
                <div class="paragraph">
                    能將聲利瓦礫棄，點畫應手成璠璵。
                </div>
                
                <div class="paragraph">
                    公遭亂世生死俱，見危授命真丈夫。
                </div>
                
                <div class="paragraph">
                    俯仰兵刃猶簪裾，毫端妍醜骨睢盱。
                </div>
                
                <div class="paragraph">
                    試懷局縮較精粗，體勢豈暇烟雲舒。
                </div>
                
                <div class="paragraph">
                    區區技巧尚乃爾，欲鳴道德宜何如。
                </div>
                
                <div class="paragraph">
                    嗟哉荒烟幾日月，豪俊忽徙臨庭除。
                </div>
                
                <div class="paragraph">
                    由來始棄終見取，鑒裁誰敢欺錙銖。
                </div>
                
                <div class="paragraph">
                    物微顯晦亦有待，人生通塞無巧愚。
                </div>
                
                <div class="paragraph">
                    寄謝紛紛馳騖徒，真僞枉以好惡誣。
                </div>
                
        </div>
    </div>
</body>

</html>