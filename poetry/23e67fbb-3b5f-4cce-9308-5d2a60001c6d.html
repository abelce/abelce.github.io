<!DOCTYPE html>
<html>

<head>
    <title>
        代賦三十韻呈李果州
    </title>
    <meta name="keywords" content="代賦三十韻呈李果州 -- 劉宰">
    <meta name="description" content="代賦三十韻呈李果州 -- 劉宰">
    <meta property="og:title" content="代賦三十韻呈李果州">
    <meta property="og:url" content="https://vwood.xyz/poetry/23e67fbb-3b5f-4cce-9308-5d2a60001c6d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            代賦三十韻呈李果州
        </h2>
        <div class="author"><a href="/author/a8caeea7-351f-429a-8311-950043920fdb.html" title="劉宰" target="_blank">
                劉宰
            </a> (宋)
        </div>
        <div class="paragraphs">
            
                <div class="paragraph">
                    退之抗表出潮陽，高風萬世爲美談。
                </div>
                
                <div class="paragraph">
                    衡開雲氣偶然爾，浪占顯晦吾所慚。
                </div>
                
                <div class="paragraph">
                    皇華使者課第一，詔歸臺省陪朝參。
                </div>
                
                <div class="paragraph">
                    獻疏豈止一痛哭，引去自言七不堪。
                </div>
                
                <div class="paragraph">
                    留行隠几卧不應，一麾出守天西南。
                </div>
                
                <div class="paragraph">
                    利名百念已灰冷，掃除不盡山水貪。
                </div>
                
                <div class="paragraph">
                    行遍金焦到茅阜，知有佳處須窮探。
                </div>
                
                <div class="paragraph">
                    春花秋葉事已過，惟有山髮呈䰐鬖。
                </div>
                
                <div class="paragraph">
                    山神頗亦愧岑寂，夜奏萬谷笙鐘酣。
                </div>
                
                <div class="paragraph">
                    起看瓊樹繞琳宇，更馳玉馬無停驂。
                </div>
                
                <div class="paragraph">
                    子猷好事古無比，雪中求往固所諳。
                </div>
                
                <div class="paragraph">
                    青鞋直上最高頂，天風縹緲吹楩楠。
                </div>
                
                <div class="paragraph">
                    兩峯相對如拱立，上公衮冕朝子男。
                </div>
                
                <div class="paragraph">
                    羣山斂退就平地，滅沒不見如紀譚。
                </div>
                
                <div class="paragraph">
                    巨浸東連大洋海，浩蕩直與天涯涵。
                </div>
                
                <div class="paragraph">
                    却顧淮源赤山下，僅若覆水盈罃甔。
                </div>
                
                <div class="paragraph">
                    久留不奈景清絕，山腰下轉臨深潭。
                </div>
                
                <div class="paragraph">
                    客來客去泉自湧，可能喜笑靜中含。
                </div>
                
                <div class="paragraph">
                    嵌崖往往記遺蹟，舊雨剝蝕苔蘚篸。
                </div>
                
                <div class="paragraph">
                    客懷感此重太息，學仙便欲老石龕。
                </div>
                
                <div class="paragraph">
                    癡狂正復自譏笑，曠望聊爾依精藍。
                </div>
                
                <div class="paragraph">
                    元符舊事不可問，翠微傑觀猶耽耽。
                </div>
                
                <div class="paragraph">
                    有田連阡不輸稅，飽食豈計皇恩覃。
                </div>
                
                <div class="paragraph">
                    渠儂不知游子恨，寶鑰屢啟彫龍函。
                </div>
                
                <div class="paragraph">
                    留連信宿苦未厭，一笑相屬樂且湛。
                </div>
                
                <div class="paragraph">
                    龐眉道士庸中佼，成書自許窺老聃。
                </div>
                
                <div class="paragraph">
                    扣門有問不得吐，退自包裹如春蠶。
                </div>
                
                <div class="paragraph">
                    髯李於書頗涉獵，醫卜並試仍多婪。
                </div>
                
                <div class="paragraph">
                    提携瓶酒味苦短，黄獨屢薦山肴甘。
                </div>
                
                <div class="paragraph">
                    坐談衮衮不知曉，林杪忽送鐘聲韽。
                </div>
                
                <div class="paragraph">
                    人生離別易感愴，况我垂白今毿毿。
                </div>
                
                <div class="paragraph">
                    明朝日出山下路，宿雲散盡開晴嵐。
                </div>
                
                <div class="paragraph">
                    君歸千騎圍晝錦，我留古木繚茅庵。
                </div>
                
                <div class="paragraph">
                    期君再整沖天翼，老我甘作書中蟫。
                </div>
                
        </div>
    </div>
</body>

</html>