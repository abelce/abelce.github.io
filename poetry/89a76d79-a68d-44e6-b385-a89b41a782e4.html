<!DOCTYPE html>
<html>

<head>
    <title>
        淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得下字
    </title>
    <meta name="keywords" content="淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得下字 -- 李伯玉">
    <meta name="description" content="淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得下字 -- 李伯玉">
    <meta property="og:title" content="淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得下字">
    <meta property="og:url" content="https://vwood.xyz/poetry/89a76d79-a68d-44e6-b385-a89b41a782e4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得下字
        </h2>
        <div class="author"><a href="/author/6b43f271-38c4-4e6a-b2c5-8b154a5345e4.html" title="李伯玉" target="_blank">
                李伯玉
            </a> (宋)
        </div>
        <div class="paragraphs">
            
                <div class="paragraph">
                    清時屏臣姦，琴瑟大更化。
                </div>
                
                <div class="paragraph">
                    四佞斥昕朝，一札頒丙夜。
                </div>
                
                <div class="paragraph">
                    明庭集孔鸞，清廟薦瓊斚。
                </div>
                
                <div class="paragraph">
                    堂堂西山孫，藉藉少室價。
                </div>
                
                <div class="paragraph">
                    給札承明廬，紬書群玉舍。
                </div>
                
                <div class="paragraph">
                    功名渠自來，迫逐不容赦。
                </div>
                
                <div class="paragraph">
                    君心政事本，治化朝廷下。
                </div>
                
                <div class="paragraph">
                    紀綱始宮闈，國本關宗社。
                </div>
                
                <div class="paragraph">
                    累章瀝忠赤，萬口齊膾炙。
                </div>
                
                <div class="paragraph">
                    邇來忠佞雜，異論淆王霸。
                </div>
                
                <div class="paragraph">
                    昊天且不容，膴仕駢姻婭。
                </div>
                
                <div class="paragraph">
                    回遹何日沮，好官從唾駡。
                </div>
                
                <div class="paragraph">
                    人方酣勢利，君獨辯姦詐。
                </div>
                
                <div class="paragraph">
                    同僚俱愧赧，竈婢亦驚訝。
                </div>
                
                <div class="paragraph">
                    官職一涕唾，名聲窮泰華。
                </div>
                
                <div class="paragraph">
                    列之紹符間，允矣陳鄒亞。
                </div>
                
                <div class="paragraph">
                    江東天一方，使者星言駕。
                </div>
                
                <div class="paragraph">
                    我亦滕氓廛，何幸寇君借。
                </div>
                
                <div class="paragraph">
                    國步正艱危，人心實凭藉。
                </div>
                
                <div class="paragraph">
                    良民困盜賊，螟蟊損禾稼。
                </div>
                
                <div class="paragraph">
                    豪姓侵細民，荆榛害桑柘。
                </div>
                
                <div class="paragraph">
                    汙官混廉吏，鮑穢薰蘭麝。
                </div>
                
                <div class="paragraph">
                    少煩六轡濡，行見四輩迓。
                </div>
                
                <div class="paragraph">
                    君誠梁棟材，好與支大厦。
                </div>
                
        </div>
    </div>
</body>

</html>