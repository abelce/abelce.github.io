<!DOCTYPE html>
<html>

<head>
    <title>
        和景仁緱氏别後見寄求決樂議雖用其韻而不依次蓋以景仁才力高逸步驟絕羣非駑拙所能追故也
    </title>
    <meta name="keywords" content="和景仁緱氏别後見寄求決樂議雖用其韻而不依次蓋以景仁才力高逸步驟絕羣非駑拙所能追故也 -- 司馬光">
    <meta name="description" content="和景仁緱氏别後見寄求決樂議雖用其韻而不依次蓋以景仁才力高逸步驟絕羣非駑拙所能追故也 -- 司馬光">
    <meta property="og:title" content="和景仁緱氏别後見寄求決樂議雖用其韻而不依次蓋以景仁才力高逸步驟絕羣非駑拙所能追故也">
    <meta property="og:url" content="https://vwood.xyz/poetry/dff5269f-242c-49b0-826d-0203671501a4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和景仁緱氏别後見寄求決樂議雖用其韻而不依次蓋以景仁才力高逸步驟絕羣非駑拙所能追故也
        </h2>
        <div class="author"><a href="/author/e7cd3b97-b259-4dea-939b-8e289db353ca.html" title="司馬光" target="_blank">
                司馬光
            </a> (宋)
        </div>
        <div class="paragraphs">
            
                <div class="paragraph">
                    至樂存要眇，失易求之難。
                </div>
                
                <div class="paragraph">
                    昔從周道衰，疇人曠其官。
                </div>
                
                <div class="paragraph">
                    聲律久無師，文字多缺漫。
                </div>
                
                <div class="paragraph">
                    仁皇閔崩壞，廣庭集危冠。
                </div>
                
                <div class="paragraph">
                    紛紜鬭筆舌，異論誰能殫。
                </div>
                
                <div class="paragraph">
                    或欲狥陳迹，竅厚潛鎪剜。
                </div>
                
                <div class="paragraph">
                    或欲立私意，妄取舊史刊。
                </div>
                
                <div class="paragraph">
                    古今互齟齬，大抵皆欺讕。
                </div>
                
                <div class="paragraph">
                    景仁信其說，墨守不可干。
                </div>
                
                <div class="paragraph">
                    賤子欲面從，誰與換膽肝。
                </div>
                
                <div class="paragraph">
                    必求此議決，深谷爲崇巒。
                </div>
                
                <div class="paragraph">
                    何如兩置之，試就中和看。
                </div>
                
                <div class="paragraph">
                    天地育萬物，生成適暄寒。
                </div>
                
                <div class="paragraph">
                    聖人保四海，皇極致阜安。
                </div>
                
                <div class="paragraph">
                    樂理亦如此，炳煥猶朱丹。
                </div>
                
                <div class="paragraph">
                    嘽緩與噍殺，折衷遺兩端。
                </div>
                
                <div class="paragraph">
                    兹道苟不由，芒刃難嬰髖。
                </div>
                
                <div class="paragraph">
                    魯樂最爲備，雍徹施三桓。
                </div>
                
                <div class="paragraph">
                    齊韶猶肄習，太公避陳完。
                </div>
                
                <div class="paragraph">
                    唐民聽伴侣，不復含悲酸。
                </div>
                
                <div class="paragraph">
                    乃知樂有源，鐘鼓皆波瀾。
                </div>
                
                <div class="paragraph">
                    昨者清明初，榆火始改鑚。
                </div>
                
                <div class="paragraph">
                    景仁從許來，傾都咸聚觀。
                </div>
                
                <div class="paragraph">
                    諸公競邀迓，非獨惜春殘。
                </div>
                
                <div class="paragraph">
                    議樂不復對，晝夕且窮歡。
                </div>
                
                <div class="paragraph">
                    來時桃李穠，去日芍藥闌。
                </div>
                
                <div class="paragraph">
                    三旬只須臾，駛若阪上丸。
                </div>
                
                <div class="paragraph">
                    轘轅逢雨别，惝怳歸騎單。
                </div>
                
                <div class="paragraph">
                    東西步步遠，回首祝加餐。
                </div>
                
                <div class="paragraph">
                    仍冀勉中和，心廣體自胖。
                </div>
                
        </div>
    </div>
</body>

</html>