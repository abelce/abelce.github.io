<!DOCTYPE html>
<html>

<head>
    <title>
        送岳德裕如大都
    </title>
    <meta name="keywords" content="送岳德裕如大都 -- 方回">
    <meta name="description" content="送岳德裕如大都 -- 方回">
    <meta property="og:title" content="送岳德裕如大都">
    <meta property="og:url" content="https://vwood.xyz/poetry/72b17c96-e540-4641-a065-56b1fbcff437.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送岳德裕如大都
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    岳忠武王炎興中，才跨光世俊世忠。
                </div>
                
                <div class="paragraph">
                    人見百戰百勝功，孰知洙泗儲心胸。
                </div>
                
                <div class="paragraph">
                    姦檜忮忍摧英雄，秦賊之臭傳無窮。
                </div>
                
                <div class="paragraph">
                    忠武馨香逈不同，鬼神呵護垂箕弓。
                </div>
                
                <div class="paragraph">
                    子子孫孫有祖風，允文允武足臨容。
                </div>
                
                <div class="paragraph">
                    敦以閲樂詩書崇，維德裕甫明且聰。
                </div>
                
                <div class="paragraph">
                    昭文大學其宗公，招之使來有秋鴻。
                </div>
                
                <div class="paragraph">
                    賢父賢兄笑顔紅，酌酒贐別浮金鍾。
                </div>
                
                <div class="paragraph">
                    有馬有車舟有篷，脯臘湩酪羊豕熊。
                </div>
                
                <div class="paragraph">
                    藕蓮梨棗蘋蕰葑，罍之俎之籩豆豐。
                </div>
                
                <div class="paragraph">
                    文賓詩客罔不從，軷祀而行氣如虹。
                </div>
                
                <div class="paragraph">
                    浙之西而淮之東，中原廣大堯民雍。
                </div>
                
                <div class="paragraph">
                    鄒魯齊趙森儒宮，默會寸心豁雙瞳。
                </div>
                
                <div class="paragraph">
                    盧溝之水何溶溶，五門佳氣瞻鬰葱，殿上日月朝衮龍。
                </div>
                
                <div class="paragraph">
                    馬億萬萬休戰攻，獵圍發蹤無豜豵。
                </div>
                
                <div class="paragraph">
                    海東青上天無穹，天鵝腦碎飄虛空。
                </div>
                
                <div class="paragraph">
                    書生匪我求童蒙，橋門冠带新辟廱。
                </div>
                
                <div class="paragraph">
                    六藝一經或一通，加之官爵與磨礱。
                </div>
                
                <div class="paragraph">
                    千里虎符百里銅，君遨王京登丹楓。
                </div>
                
                <div class="paragraph">
                    即霑一命壽乃翁，歸歟不見橘霜濃。
                </div>
                
                <div class="paragraph">
                    近在新年桃李穠，鶑鶑燕燕飛蝶蜂。
                </div>
                
                <div class="paragraph">
                    滿斟環坐繡芙蓉，春滿一家和氣融。
                </div>
                
                <div class="paragraph">
                    我有一言如藥石，後生仕宦非所急。
                </div>
                
                <div class="paragraph">
                    明時用人略梯級，况乃要路薦引密，集賢翰林真可得。
                </div>
                
                <div class="paragraph">
                    我身自有本來物，官小官高何損益。
                </div>
                
                <div class="paragraph">
                    君家萬卷刻書籍，此事乃一大功德。
                </div>
                
                <div class="paragraph">
                    陶鑄青衿千百億，歸而求之不鑿壁。
                </div>
                
                <div class="paragraph">
                    一燈可費十年力，然後自觀語與默。
                </div>
                
                <div class="paragraph">
                    一默浩養百蟲蟄，一語九霄轟霹靂。
                </div>
                
        </div>
    </div>
</body>

</html>