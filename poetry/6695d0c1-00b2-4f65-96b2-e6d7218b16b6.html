<!DOCTYPE html>
<html>

<head>
    <title>
        希深惠書言與師魯永叔子聰幾道遊嵩因誦而韻之
    </title>
    <meta name="keywords" content="希深惠書言與師魯永叔子聰幾道遊嵩因誦而韻之 -- 梅堯臣">
    <meta name="description" content="希深惠書言與師魯永叔子聰幾道遊嵩因誦而韻之 -- 梅堯臣">
    <meta property="og:title" content="希深惠書言與師魯永叔子聰幾道遊嵩因誦而韻之">
    <meta property="og:url" content="https://vwood.xyz/poetry/6695d0c1-00b2-4f65-96b2-e6d7218b16b6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            希深惠書言與師魯永叔子聰幾道遊嵩因誦而韻之
        </h2>
        <div class="author"><a href="/author/902aa972-4bdb-46ae-8e54-957dde81207c.html" title="梅堯臣" target="_blank">
                梅堯臣
            </a> (宋)
        </div>
        <div class="paragraphs">
            
                <div class="paragraph">
                    聞君奉宸詔，瑞祝疑靈岫。
                </div>
                
                <div class="paragraph">
                    山水聊得游，志願庶可就。
                </div>
                
                <div class="paragraph">
                    豈無朋從俱，况此一二秀。
                </div>
                
                <div class="paragraph">
                    方蘄建春陌，十刻殘晝漏。
                </div>
                
                <div class="paragraph">
                    初經緱氏嶺，古柏尚鬰茂。
                </div>
                
                <div class="paragraph">
                    却過轘轅關，巨石相撐鬭。
                </div>
                
                <div class="paragraph">
                    夕齋禮神祠，法衮被藻繡。
                </div>
                
                <div class="paragraph">
                    畢事登山椒，常服更短後。
                </div>
                
                <div class="paragraph">
                    從者十數人，輕齎不爲陋。
                </div>
                
                <div class="paragraph">
                    是時天清陰，力氣勇奔驟。
                </div>
                
                <div class="paragraph">
                    雲巖杳虧蔽，花草藏澗竇。
                </div>
                
                <div class="paragraph">
                    傍林有珍禽，驚聒若避彀。
                </div>
                
                <div class="paragraph">
                    盤石暫憩休，泓泉助吞漱。
                </div>
                
                <div class="paragraph">
                    上窺玉女窗，嶄絕非可構。
                </div>
                
                <div class="paragraph">
                    下玩搗衣碪，焜耀金紋透。
                </div>
                
                <div class="paragraph">
                    尹子體雄恔，攀緣愈習狃。
                </div>
                
                <div class="paragraph">
                    歐陽稱壯齡，疲軟屢顛踣。
                </div>
                
                <div class="paragraph">
                    競歡相扶持，芒屩恣踐蹂。
                </div>
                
                <div class="paragraph">
                    八僊存故壇，三醉孰云謬。
                </div>
                
                <div class="paragraph">
                    鄙哉封禪碑，數字昔鎸鏤。
                </div>
                
                <div class="paragraph">
                    偶誌一時事，曷虞來者詬。
                </div>
                
                <div class="paragraph">
                    絕頂瞰諸峯，隘然輕宇宙。
                </div>
                
                <div class="paragraph">
                    遥思謝塵煩，欲知羣鳥獸。
                </div>
                
                <div class="paragraph">
                    韓公傳石室，聞之固已舊。
                </div>
                
                <div class="paragraph">
                    當時興稍衰，不暇苦尋究。
                </div>
                
                <div class="paragraph">
                    東崖暗壑中，釋子持經咒。
                </div>
                
                <div class="paragraph">
                    于今二十年，飲食同猿狖。
                </div>
                
                <div class="paragraph">
                    君子聆法音，充爾溢膚腠。
                </div>
                
                <div class="paragraph">
                    嘗期躡屐過，吾儕色先愀。
                </div>
                
                <div class="paragraph">
                    遂乖真諦言，茲亦甘自咎。
                </div>
                
                <div class="paragraph">
                    中頂會幾望，凉蟾皓如晝。
                </div>
                
                <div class="paragraph">
                    紛紛坐談謔，草草具觴豆。
                </div>
                
                <div class="paragraph">
                    清露濕巾裳，誰人苦羸瘦。
                </div>
                
                <div class="paragraph">
                    便即忘形骸，胡爲戀纓綬。
                </div>
                
                <div class="paragraph">
                    或疑桂宮近，斯語豈狂瞀。
                </div>
                
                <div class="paragraph">
                    歸來遊少室，崷崒殊引脰。
                </div>
                
                <div class="paragraph">
                    石室迢遞過，探訪仍邂逅。
                </div>
                
                <div class="paragraph">
                    捫蘿上岑邃，僊屋何廣袤。
                </div>
                
                <div class="paragraph">
                    乳水出其間，涓涓自成溜。
                </div>
                
                <div class="paragraph">
                    凡骨此熏蒸，靈真安可覯。
                </div>
                
                <div class="paragraph">
                    霞壁幾千尋，四字侔篆籀。
                </div>
                
                <div class="paragraph">
                    咸意苔蘚文，誠爲造化授。
                </div>
                
                <div class="paragraph">
                    標之神清洞，民俗未嘗遘。
                </div>
                
                <div class="paragraph">
                    忽覺風雨冥，無能久瞻扣。
                </div>
                
                <div class="paragraph">
                    怱怱遂宵征，勝事皆可復。
                </div>
                
                <div class="paragraph">
                    俚歌縱喧譁，怪說多駮糅。
                </div>
                
                <div class="paragraph">
                    凌晨關塞陽，追賞顔匪厚。
                </div>
                
                <div class="paragraph">
                    窮極四百里，寧憚疲左右。
                </div>
                
                <div class="paragraph">
                    昨朝書報予，聞甚醉醇酎。
                </div>
                
                <div class="paragraph">
                    所嗟遊遠方，心焉倍如疚。
                </div>
                
        </div>
    </div>
</body>

</html>