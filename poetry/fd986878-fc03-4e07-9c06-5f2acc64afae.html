<!DOCTYPE html>
<html>

<head>
    <title>
        鶴聯句
    </title>
    <meta name="keywords" content="鶴聯句 -- 歐陽修">
    <meta name="description" content="鶴聯句 -- 歐陽修">
    <meta property="og:title" content="鶴聯句">
    <meta property="og:url" content="https://vwood.xyz/poetry/fd986878-fc03-4e07-9c06-5f2acc64afae.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鶴聯句
        </h2>
        <div class="author"><a href="/author/c669d032-24e5-40a9-b8be-acf74ab08258.html" title="歐陽修" target="_blank">
                歐陽修
            </a> (宋)
        </div>
        <div class="paragraphs">
            
                <div class="paragraph">
                    上霄降靈氣，鍾此千年禽。
                </div>
                
                <div class="paragraph">
                    幽閑靖節性，孤高伯夷心。
                </div>
                
                <div class="paragraph">
                    頡頏紫霄垠，飄颻滄浪潯。
                </div>
                
                <div class="paragraph">
                    岳湛有仙姿，鈞韶無俗音。
                </div>
                
                <div class="paragraph">
                    毛滋月華淡，頂粹霞光深。
                </div>
                
                <div class="paragraph">
                    目流泉客淚，翅垂羽人襟。
                </div>
                
                <div class="paragraph">
                    騰漢雪千丈，點溪霜半尋。
                </div>
                
                <div class="paragraph">
                    纖喙礪青鐵，脩脛雕碧琳。
                </div>
                
                <div class="paragraph">
                    巖棲干溪樹，澤飲卑朱泠。
                </div>
                
                <div class="paragraph">
                    鸞皇自塤箎，燕雀徒商參。
                </div>
                
                <div class="paragraph">
                    獨翅聳瓊枝，羣舞傾瑶林。
                </div>
                
                <div class="paragraph">
                    病餘霞雲段，夢回松吹吟。
                </div>
                
                <div class="paragraph">
                    靜嫌鸚鵡言，高笑鴛鴦淫。
                </div>
                
                <div class="paragraph">
                    金清泠澄澈，玉玉格寒蕭森。
                </div>
                
                <div class="paragraph">
                    潔白不我恃，腥羶非所任。
                </div>
                
                <div class="paragraph">
                    稻粱不得已，蟣虱胡爲侵。
                </div>
                
                <div class="paragraph">
                    天池憶鵬遊，雲羅傷鳳沈。
                </div>
                
                <div class="paragraph">
                    風流超縞素，雅淡絕規箴。
                </div>
                
                <div class="paragraph">
                    相親長道情，偶見鎖煩襟。
                </div>
                
                <div class="paragraph">
                    西漢惜馮唐，華皓欲投簪。
                </div>
                
                <div class="paragraph">
                    南朝仰衛玠，清羸疑不禁。
                </div>
                
                <div class="paragraph">
                    端如方直臣，處羣良足欽。
                </div>
                
                <div class="paragraph">
                    介如廉退士，驚秋猶在陰。
                </div>
                
                <div class="paragraph">
                    幾誚鷹隼鷙，覊韝俄見臨。
                </div>
                
                <div class="paragraph">
                    還嗤鳧鷖貪，弋繳終就擒。
                </div>
                
                <div class="paragraph">
                    乘軒乃一芥，空籠仍萬金。
                </div>
                
                <div class="paragraph">
                    片雲伴遥影，冥冥越煙岑。
                </div>
                
                <div class="paragraph">
                    長飚送逸響，亭亭出霜砧。
                </div>
                
                <div class="paragraph">
                    蓬瀛忽往來，桑田成古今。
                </div>
                
                <div class="paragraph">
                    顧下八佾庭，鼓舞薰風琴。
                </div>
                
        </div>
    </div>
</body>

</html>