<!DOCTYPE html>
<html>

<head>
    <title>
        次韵上呈樗年主簿鄉兄
    </title>
    <meta name="keywords" content="次韵上呈樗年主簿鄉兄 -- 蔡肇">
    <meta name="description" content="次韵上呈樗年主簿鄉兄 -- 蔡肇">
    <meta property="og:title" content="次韵上呈樗年主簿鄉兄">
    <meta property="og:url" content="https://vwood.xyz/poetry/c424af6b-70eb-46bd-a13f-8bc6c6528fd2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵上呈樗年主簿鄉兄
        </h2>
        <div class="author"><a href="/author/345dbdf2-9c91-40ef-98fe-76915ec739fc.html" title="蔡肇" target="_blank">
                蔡肇
            </a> (宋)
        </div>
        <div class="paragraphs">
            
                <div class="paragraph">
                    君家晉陵我朱方，君家易知復難忘。
                </div>
                
                <div class="paragraph">
                    十年不見蘭畹芳，青衫翩翩黄白郎。
                </div>
                
                <div class="paragraph">
                    我游東南歲月長，江流洶湧山鬰蒼。
                </div>
                
                <div class="paragraph">
                    燭龍東來尾鬣狂，烏爪真人坐高堂。
                </div>
                
                <div class="paragraph">
                    山中旛剎森戈槍，道場法嗣通衡羌。
                </div>
                
                <div class="paragraph">
                    大道甚夷車御臧，獨不進步誰資糧。
                </div>
                
                <div class="paragraph">
                    脫身簿領行澗岡，青崖結茅雲繞床。
                </div>
                
                <div class="paragraph">
                    飄颻西墮梁宋旁，至今夢想猶高驤。
                </div>
                
                <div class="paragraph">
                    矧復約子西城隍，瓦爐梵夾隨行裝。
                </div>
                
                <div class="paragraph">
                    形骸土木神遠揚，少狂豪氣今則亡。
                </div>
                
                <div class="paragraph">
                    劇談軟語志頗償，模寫物象揮錦囊。
                </div>
                
                <div class="paragraph">
                    樽前坐我烟靄鄉，憐君駮踠未著行。
                </div>
                
                <div class="paragraph">
                    側身六合悲驌驦，即今文學可卜商。
                </div>
                
                <div class="paragraph">
                    赤刀大訓在西房，詔書興賢利賓王。
                </div>
                
                <div class="paragraph">
                    重闈共此燭燈光，肥羊細肋蟹著黄。
                </div>
                
                <div class="paragraph">
                    茭蒲生白晚菘香，落月動影簾帷凉。
                </div>
                
                <div class="paragraph">
                    夜如何其未卷觴，座間詩陣鵝鸛翔。
                </div>
                
                <div class="paragraph">
                    卧旗蓄銳豈遽央，我堅孤壘何敢望。
                </div>
                
                <div class="paragraph">
                    降旛欲掛月似霜，獨君一掃可得章。
                </div>
                
                <div class="paragraph">
                    滔滔筆力抵卞莊，兩虎未捽終不忙。
                </div>
                
                <div class="paragraph">
                    蜘蛛拂面歸有祥，便看大榜掛北牆。
                </div>
                
                <div class="paragraph">
                    南城西寺載殽漿，背城借一猶能張。
                </div>
                
        </div>
    </div>
</body>

</html>