<!DOCTYPE html>
<html>

<head>
    <title>
        南梁行
    </title>
    <meta name="keywords" content="南梁行 -- 李德裕">
    <meta name="description" content="南梁行 -- 李德裕">
    <meta property="og:title" content="南梁行">
    <meta property="og:url" content="https://vwood.xyz/poetry/35b2c798-d6d4-4be3-9b6e-9b248624bece.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            南梁行
        </h2>
        <div class="author"><a href="/author/9e3de753-dff5-472e-80e7-653f0b67e275.html" title="李德裕" target="_blank">
                李德裕
            </a> (唐)
        </div>
        <div class="paragraphs">
            
                <div class="paragraph">
                    江南鬱鬱春草長，悠悠漢水浮清光。
                </div>
                
                <div class="paragraph">
                    雜英飛盡空和景，綠楊陰重官舍靜。
                </div>
                
                <div class="paragraph">
                    此時醉客縱橫書，公言可薦承明廬。
                </div>
                
                <div class="paragraph">
                    青天詔下寵光至，頒籍金閨徵石渠。
                </div>
                
                <div class="paragraph">
                    重歸山路煙嵐隔，巫山未深晚花折。
                </div>
                
                <div class="paragraph">
                    澗底紅光奪目燃，搖風有毒愁行客。
                </div>
                
                <div class="paragraph">
                    杜鵑啼咽花亦殷，聲悲絕豔連空山。
                </div>
                
                <div class="paragraph">
                    斜陽瞥映淺深樹，雲雨翻迷崖谷間。
                </div>
                
                <div class="paragraph">
                    山雞錦質矜毛羽，透竹穿蘿命儔侶。
                </div>
                
                <div class="paragraph">
                    喬木幽谷上下同，雄雌不異飛棲處。
                </div>
                
                <div class="paragraph">
                    望秦峰迥過商顏，浪疊雲堆萬簇山。
                </div>
                
                <div class="paragraph">
                    行盡杳冥青嶂外，九重鐘漏紫雲間。
                </div>
                
                <div class="paragraph">
                    元和列侍明光殿，諫草初焚市朝變。
                </div>
                
                <div class="paragraph">
                    北闕趨臣半隟塵，南梁笑客皆飛霰。
                </div>
                
                <div class="paragraph">
                    追思感歎却昏迷，霜鬢愁吟到曉雞。
                </div>
                
                <div class="paragraph">
                    故園歲深開斷簡，秋堂月曉掩遺袿。
                </div>
                
                <div class="paragraph">
                    嗚嗚曉角霞輝粲，撫劒當楹一長歎。
                </div>
                
                <div class="paragraph">
                    芻狗無由學聖賢，空持感激終昏旦。
                </div>
                
        </div>
    </div>
</body>

</html>