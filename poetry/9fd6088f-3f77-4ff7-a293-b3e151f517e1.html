<!DOCTYPE html>
<html>

<head>
    <title>
        昨遊寄徐子美學正
    </title>
    <meta name="keywords" content="昨遊寄徐子美學正 -- 郭祥正">
    <meta name="description" content="昨遊寄徐子美學正 -- 郭祥正">
    <meta property="og:title" content="昨遊寄徐子美學正">
    <meta property="og:url" content="https://vwood.xyz/poetry/9fd6088f-3f77-4ff7-a293-b3e151f517e1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            昨遊寄徐子美學正
        </h2>
        <div class="author"><a href="/author/034a5084-6907-4dd2-ba5b-96aa9d8843fa.html" title="郭祥正" target="_blank">
                郭祥正
            </a> (宋)
        </div>
        <div class="paragraphs">
            
                <div class="paragraph">
                    念昔未弱冠，與君昆弟遊。
                </div>
                
                <div class="paragraph">
                    各懷經綸業，壯氣凌陽秋。
                </div>
                
                <div class="paragraph">
                    知音得袁宰，鑒賞稱琳璆。
                </div>
                
                <div class="paragraph">
                    君家天地崩，泣血城南陬。
                </div>
                
                <div class="paragraph">
                    釋服就鄉舉，名姓必見收。
                </div>
                
                <div class="paragraph">
                    數爲禮部黜，考命寧怨尤。
                </div>
                
                <div class="paragraph">
                    子山僅五十，感疾遽不瘳。
                </div>
                
                <div class="paragraph">
                    子美如孤鴻，哀鳴大江頭。
                </div>
                
                <div class="paragraph">
                    其聲最酸楚，聞者皆涕流。
                </div>
                
                <div class="paragraph">
                    有才多困蒙，此理不可求。
                </div>
                
                <div class="paragraph">
                    我初佐星子，老守如素仇。
                </div>
                
                <div class="paragraph">
                    避之拂衣去，寓跡昭亭幽。
                </div>
                
                <div class="paragraph">
                    篇章自此富，寫詠窮歡憂。
                </div>
                
                <div class="paragraph">
                    慈母待祿養，復尉湓浦州。
                </div>
                
                <div class="paragraph">
                    隨辟宰環峰，碌碌三載周。
                </div>
                
                <div class="paragraph">
                    纔歸遭酷罰，五體戕戈矛。
                </div>
                
                <div class="paragraph">
                    旦夕期殞滅，餘生安敢偷。
                </div>
                
                <div class="paragraph">
                    粗能襄事畢，寒餓妻兒羞。
                </div>
                
                <div class="paragraph">
                    復入湖外幕，萬里浮扁舟。
                </div>
                
                <div class="paragraph">
                    幾葬江魚腹，迍邅百端愁。
                </div>
                
                <div class="paragraph">
                    到官未三月，開疆預參謀。
                </div>
                
                <div class="paragraph">
                    招降五萬戶，給田使鋤耰。
                </div>
                
                <div class="paragraph">
                    論功輒第一，謗語達冕旒。
                </div>
                
                <div class="paragraph">
                    得邑敢自訴，斷木當沉溝。
                </div>
                
                <div class="paragraph">
                    兒女相繼死，泣多昏兩眸。
                </div>
                
                <div class="paragraph">
                    脱去殊未能，游鱗已吞鈎。
                </div>
                
                <div class="paragraph">
                    春風吹痩頰，黄塵蒙弊裘。
                </div>
                
                <div class="paragraph">
                    纔趨合肥府，又鞫歷陽囚。
                </div>
                
                <div class="paragraph">
                    荒庭忘歲月，忽見花枝柔。
                </div>
                
                <div class="paragraph">
                    清明動鄉思，一水嗟滯留。
                </div>
                
                <div class="paragraph">
                    却憶藏雲會，雕盤薦珍羞。
                </div>
                
                <div class="paragraph">
                    高吟凌李杜，猛飲咍阮劉。
                </div>
                
                <div class="paragraph">
                    野寺想如昨，游人今白頭。
                </div>
                
                <div class="paragraph">
                    倏忽三十年，老大功名休。
                </div>
                
                <div class="paragraph">
                    日轂不暫止，吾生信如漚。
                </div>
                
                <div class="paragraph">
                    有酒尚可醉，餘事皆悠悠。
                </div>
                
        </div>
    </div>
</body>

</html>