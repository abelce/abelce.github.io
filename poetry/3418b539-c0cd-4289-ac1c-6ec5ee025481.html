<!DOCTYPE html>
<html>

<head>
    <title>
        和徐之才巡按見寄
    </title>
    <meta name="keywords" content="和徐之才巡按見寄 -- 馮山">
    <meta name="description" content="和徐之才巡按見寄 -- 馮山">
    <meta property="og:title" content="和徐之才巡按見寄">
    <meta property="og:url" content="https://vwood.xyz/poetry/3418b539-c0cd-4289-ac1c-6ec5ee025481.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和徐之才巡按見寄
        </h2>
        <div class="author"><a href="/author/d589f29b-f1f2-407b-8d07-742b6cab0aa7.html" title="馮山" target="_blank">
                馮山
            </a> (宋)
        </div>
        <div class="paragraphs">
            
                <div class="paragraph">
                    捫參趨遠道，首蜀下青泥。
                </div>
                
                <div class="paragraph">
                    江遶縈紆带，山盤屈曲梯。
                </div>
                
                <div class="paragraph">
                    何時巖腹斷，自古客心低。
                </div>
                
                <div class="paragraph">
                    峽盡逢寧武，天寛類寶雞。
                </div>
                
                <div class="paragraph">
                    東窮巴嶺北，南轉梓潼西。
                </div>
                
                <div class="paragraph">
                    地共猿猱食，居同鳥雀栖。
                </div>
                
                <div class="paragraph">
                    風霜傳一檄，玉帛走千蹊。
                </div>
                
                <div class="paragraph">
                    力責多傭父，窮輸或嫁妻。
                </div>
                
                <div class="paragraph">
                    上憂分使節，僉議輟朝圭。
                </div>
                
                <div class="paragraph">
                    素志施膏澤，虛懷去町畦。
                </div>
                
                <div class="paragraph">
                    垂鞭防馬憊，含哺止兒啼。
                </div>
                
                <div class="paragraph">
                    夜寢無寧席，朝餐或茹梨。
                </div>
                
                <div class="paragraph">
                    驅馳宣詔令，歌舞慰童齯。
                </div>
                
                <div class="paragraph">
                    按部經雙劍，迎壺滿見溪。
                </div>
                
                <div class="paragraph">
                    政清冰出凌，民附水淫堤。
                </div>
                
                <div class="paragraph">
                    指穴收毚兔，搜羣去狠羝。
                </div>
                
                <div class="paragraph">
                    吏悛藏乳虎，人樂戲春麛。
                </div>
                
                <div class="paragraph">
                    驛轉悠千里，秋霖動一犂。
                </div>
                
                <div class="paragraph">
                    憂勞如有病，暴露欲生黧。
                </div>
                
                <div class="paragraph">
                    委箧書爭報，封囊藥自題。
                </div>
                
                <div class="paragraph">
                    茶塵思鳥觜，羮野憶駝蹄。
                </div>
                
                <div class="paragraph">
                    過雁晴逾叫，殘蟬曉更嘶。
                </div>
                
                <div class="paragraph">
                    萬愁休入耳，數酌且温臍。
                </div>
                
                <div class="paragraph">
                    聖治幾仁壽，宸衷念庶黎。
                </div>
                
                <div class="paragraph">
                    呻吟裁藥石，亢旱得雲霓。
                </div>
                
                <div class="paragraph">
                    駒有苗場食，鸞無枳棘栖。
                </div>
                
                <div class="paragraph">
                    明公深履歷，清望絕乖睽。
                </div>
                
                <div class="paragraph">
                    盤錯居常試，安恬久自迷。
                </div>
                
                <div class="paragraph">
                    漢貂方促召，賈論息言提。
                </div>
                
                <div class="paragraph">
                    寶閣鄰天仗，星闈侍女奚。
                </div>
                
                <div class="paragraph">
                    功名當少俟，歲月尚能稽。
                </div>
                
                <div class="paragraph">
                    末路忻依託，先期慮解攜。
                </div>
                
                <div class="paragraph">
                    榮封雖絕跡，歸意共含悽。
                </div>
                
                <div class="paragraph">
                    自笑身謀拙，曾將物理齊。
                </div>
                
                <div class="paragraph">
                    倒行嗟黽勉，仰望跼攀躋。
                </div>
                
                <div class="paragraph">
                    易足籬邊鷃，難馴水上鷖。
                </div>
                
                <div class="paragraph">
                    稻粱誰計鶴，車馬未安鼷。
                </div>
                
                <div class="paragraph">
                    詩戰逢諸帥，文聲鼓萬鼙。
                </div>
                
                <div class="paragraph">
                    白徒雖自奮，黄馘豈容批。
                </div>
                
                <div class="paragraph">
                    怒臂猶輕展，驚魂已暗擠。
                </div>
                
                <div class="paragraph">
                    續貂無取者，附驥亦榮兮。
                </div>
                
                <div class="paragraph">
                    巧拙其如性，天機不可倪。
                </div>
                
        </div>
    </div>
</body>

</html>