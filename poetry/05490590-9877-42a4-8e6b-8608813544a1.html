<!DOCTYPE html>
<html>

<head>
    <title>
        海昌從中散兄遊硤石東西山及讚山而别兄獨遊黄灣諸山寺寵寄三詩因追述前遊却寄
    </title>
    <meta name="keywords" content="海昌從中散兄遊硤石東西山及讚山而别兄獨遊黄灣諸山寺寵寄三詩因追述前遊却寄 -- 葛勝仲">
    <meta name="description" content="海昌從中散兄遊硤石東西山及讚山而别兄獨遊黄灣諸山寺寵寄三詩因追述前遊却寄 -- 葛勝仲">
    <meta property="og:title" content="海昌從中散兄遊硤石東西山及讚山而别兄獨遊黄灣諸山寺寵寄三詩因追述前遊却寄">
    <meta property="og:url" content="https://vwood.xyz/poetry/05490590-9877-42a4-8e6b-8608813544a1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            海昌從中散兄遊硤石東西山及讚山而别兄獨遊黄灣諸山寺寵寄三詩因追述前遊却寄
        </h2>
        <div class="author"><a href="/author/3d8af2ba-800a-4e34-bf64-0e399d156084.html" title="葛勝仲" target="_blank">
                葛勝仲
            </a> (宋)
        </div>
        <div class="paragraphs">
            
                <div class="paragraph">
                    相從十日歡，預恐别淚滴。
                </div>
                
                <div class="paragraph">
                    重謀訪林壑，庶復延晷刻。
                </div>
                
                <div class="paragraph">
                    好山塵一舍，何惜蠟兩屐。
                </div>
                
                <div class="paragraph">
                    東湖浸坤軸，浩蕩鵾鵬擊。
                </div>
                
                <div class="paragraph">
                    方舟穩睡餘，帆已收硖石。
                </div>
                
                <div class="paragraph">
                    東山號紫微，數殿聳金碧。
                </div>
                
                <div class="paragraph">
                    我祖鍊金膏，井湫湛寒色。
                </div>
                
                <div class="paragraph">
                    飈輪已仙去，千古留玉液。
                </div>
                
                <div class="paragraph">
                    當年善逝師，福壤眼獨識。
                </div>
                
                <div class="paragraph">
                    上方子亭高，俯睨衆山脊。
                </div>
                
                <div class="paragraph">
                    空濛雲海寬，想像人境隔。
                </div>
                
                <div class="paragraph">
                    夜投涵虛閣，萬籟森已寂。
                </div>
                
                <div class="paragraph">
                    軟脚旋呼尊，亦復兩顴赤。
                </div>
                
                <div class="paragraph">
                    黎明登西山，岌嶪動人魄。
                </div>
                
                <div class="paragraph">
                    華榜揭靈池，審公存故迹。
                </div>
                
                <div class="paragraph">
                    高堂坐白衣，巍巍妙智力。
                </div>
                
                <div class="paragraph">
                    道傍兩精舍，聯步遍遊陟。
                </div>
                
                <div class="paragraph">
                    讚山特超峻，四雙舊飛錫。
                </div>
                
                <div class="paragraph">
                    綠猗環高竿，蒼髯矯千尺。
                </div>
                
                <div class="paragraph">
                    吳越峰巒秀，羅列在几席。
                </div>
                
                <div class="paragraph">
                    情賞未云厭，六龍俄已昃。
                </div>
                
                <div class="paragraph">
                    轉溪遂分袂，惻愴不能食。
                </div>
                
                <div class="paragraph">
                    還家得詩筒，妙語粲珠璧。
                </div>
                
                <div class="paragraph">
                    具載黄灣遊，恨不逐飛翼。
                </div>
                
                <div class="paragraph">
                    流光信駒隙，薄宦只雞肋。
                </div>
                
                <div class="paragraph">
                    他年倦招尋，畫圖追舊歷。
                </div>
                
        </div>
    </div>
</body>

</html>