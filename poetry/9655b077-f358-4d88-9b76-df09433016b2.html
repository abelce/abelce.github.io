<!DOCTYPE html>
<html>

<head>
    <title>
        帥相泛巨舟東下水淺不可進盤旋三日僅至菱黄浦率同行就此作別簡以小詩
    </title>
    <meta name="keywords" content="帥相泛巨舟東下水淺不可進盤旋三日僅至菱黄浦率同行就此作別簡以小詩 -- 曹彥約">
    <meta name="description" content="帥相泛巨舟東下水淺不可進盤旋三日僅至菱黄浦率同行就此作別簡以小詩 -- 曹彥約">
    <meta property="og:title" content="帥相泛巨舟東下水淺不可進盤旋三日僅至菱黄浦率同行就此作別簡以小詩">
    <meta property="og:url" content="https://vwood.xyz/poetry/9655b077-f358-4d88-9b76-df09433016b2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            帥相泛巨舟東下水淺不可進盤旋三日僅至菱黄浦率同行就此作別簡以小詩
        </h2>
        <div class="author"><a href="/author/a3deb1e9-3c05-442f-8348-fc718e863eb0.html" title="曹彥約" target="_blank">
                曹彥約
            </a> (宋)
        </div>
        <div class="paragraphs">
            
                <div class="paragraph">
                    半日鼕鼕離岸鼓，萬斛龍驤發南浦。
                </div>
                
                <div class="paragraph">
                    戈鋋照日牙纛明，百丈咿啞更雙艣。
                </div>
                
                <div class="paragraph">
                    眼前突兀勝華屋，前廳中堂後圊浴。
                </div>
                
                <div class="paragraph">
                    主人燕坐擁歌舞，晝捧金樽夜銀燭。
                </div>
                
                <div class="paragraph">
                    吳人餘皇那可比，漢家樓船聊爾耳。
                </div>
                
                <div class="paragraph">
                    有時但可濟舟師，無事只堪橫野水。
                </div>
                
                <div class="paragraph">
                    太平州縣邊無譁，行所朝夕如居家。
                </div>
                
                <div class="paragraph">
                    恩光草際碧弄色，心事柳梢黄茁芽。
                </div>
                
                <div class="paragraph">
                    我亦同時浮一葉，葭葦作篙蒲作楫。
                </div>
                
                <div class="paragraph">
                    坐久欠身頭觸篷，卧多輾轉衣成摺。
                </div>
                
                <div class="paragraph">
                    旁瞻畫鷁如飛動，絕似茅茨望梁棟。
                </div>
                
                <div class="paragraph">
                    春光嬌面秋月眉，爭妍不到書生夢。
                </div>
                
                <div class="paragraph">
                    誰知淺水雞籠山，順風不下留驚灘。
                </div>
                
                <div class="paragraph">
                    津人用盡如神力，長年三老忘朝餐。
                </div>
                
                <div class="paragraph">
                    嗚呼材具各有用，秔稻不生穜稑種。
                </div>
                
                <div class="paragraph">
                    涸轍聊濡鮒魚沫，大壑方觀巨鱗縱。
                </div>
                
                <div class="paragraph">
                    我生簡便非憚煩，坐觀燕蝠爭晨昏。
                </div>
                
                <div class="paragraph">
                    瞥然便轉子猷棹，明朝直到章江門。
                </div>
                
        </div>
    </div>
</body>

</html>