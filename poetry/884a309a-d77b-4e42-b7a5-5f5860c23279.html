<!DOCTYPE html>
<html>

<head>
    <title>
        奉和魯望讀陰符經見寄
    </title>
    <meta name="keywords" content="奉和魯望讀陰符經見寄 -- 皮日休">
    <meta name="description" content="奉和魯望讀陰符經見寄 -- 皮日休">
    <meta property="og:title" content="奉和魯望讀陰符經見寄">
    <meta property="og:url" content="https://vwood.xyz/poetry/884a309a-d77b-4e42-b7a5-5f5860c23279.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉和魯望讀陰符經見寄
        </h2>
        <div class="author"><a href="/author/3dec908f-7d1d-4405-93ce-35b1e429debd.html" title="皮日休" target="_blank">
                皮日休
            </a> (唐)
        </div>
        <div class="paragraphs">
            
                <div class="paragraph">
                    三百八十言，出自伊[祁]氏。
                </div>
                
                <div class="paragraph">
                    上以生神仙，次云立仁義。
                </div>
                
                <div class="paragraph">
                    玄機一以發，五賊紛然起。
                </div>
                
                <div class="paragraph">
                    結爲日月精，融作天地髓。
                </div>
                
                <div class="paragraph">
                    不測似陰陽，難名若鬼神。
                </div>
                
                <div class="paragraph">
                    得之升高天，失之沈厚地。
                </div>
                
                <div class="paragraph">
                    具茨雲木老，大塊煙霞委。
                </div>
                
                <div class="paragraph">
                    自顓頊以降，賊爲聖人軌。
                </div>
                
                <div class="paragraph">
                    堯乃一庶人，得之賊帝摯。
                </div>
                
                <div class="paragraph">
                    摯見其德尊，脫身授其位。
                </div>
                
                <div class="paragraph">
                    舜唯一鰥民，冗冗作什器。
                </div>
                
                <div class="paragraph">
                    得之賊帝堯，白丁作天子。
                </div>
                
                <div class="paragraph">
                    禹本刑人後，以功繼其嗣。
                </div>
                
                <div class="paragraph">
                    得之賊帝舜，用以平洚水。
                </div>
                
                <div class="paragraph">
                    自禹及文武，天機𢟉然弛。
                </div>
                
                <div class="paragraph">
                    姬公樹其綱，賊之爲聖智。
                </div>
                
                <div class="paragraph">
                    聲詩川競大，禮樂山爭峙。
                </div>
                
                <div class="paragraph">
                    爰從幽厲餘，宸極若孩穉。
                </div>
                
                <div class="paragraph">
                    九伯真犬彘，諸侯實虎兕。
                </div>
                
                <div class="paragraph">
                    五星合其耀，白日下闕里。
                </div>
                
                <div class="paragraph">
                    由是聖人生，於焉當亂紀。
                </div>
                
                <div class="paragraph">
                    黃帝之五賊，拾之若青紫。
                </div>
                
                <div class="paragraph">
                    高揮春秋筆，不可刊一字。
                </div>
                
                <div class="paragraph">
                    賊子虐甚斨，姦臣痛於箠。
                </div>
                
                <div class="paragraph">
                    至今千餘年，蚩蚩受其賜。
                </div>
                
                <div class="paragraph">
                    時代更復改，刑政崩且陊。
                </div>
                
                <div class="paragraph">
                    予將賊其道，所動多訾毀。
                </div>
                
                <div class="paragraph">
                    叔孫與臧倉，賢聖多如此。
                </div>
                
                <div class="paragraph">
                    如何黃帝機，吾得多坎躓。
                </div>
                
                <div class="paragraph">
                    縱失生前祿，亦多身後利。
                </div>
                
                <div class="paragraph">
                    我欲賊其名，垂之千萬祀。
                </div>
                
        </div>
    </div>
</body>

</html>