<!DOCTYPE html>
<html>

<head>
    <title>
        龍泉神劍歌
    </title>
    <meta name="keywords" content="龍泉神劍歌 -- 張文徹">
    <meta name="description" content="龍泉神劍歌 -- 張文徹">
    <meta property="og:title" content="龍泉神劍歌">
    <meta property="og:url" content="https://vwood.xyz/poetry/c5a17383-c18a-4421-9767-1e78e219040d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            龍泉神劍歌
        </h2>
        <div class="author"><a href="/author/8d5fa086-e01f-4880-af18-e0246fb9b097.html" title="張文徹" target="_blank">
                張文徹
            </a> (唐)
        </div>
        <div class="paragraphs">
            
                <div class="paragraph">
                    龍泉寶劍出豐城，彩氣衝天上接辰。
                </div>
                
                <div class="paragraph">
                    不獨漢朝今亦有，金鞍山下是長津。
                </div>
                
                <div class="paragraph">
                    天符下降到龍沙，便有明君膺紫霞，天子猶來是天補，橫截河西是一家。
                </div>
                
                <div class="paragraph">
                    堂堂美貌實天顏，□德昂藏鎮玉關。
                </div>
                
                <div class="paragraph">
                    國號金山白衣帝，應須早築拜天壇。
                </div>
                
                <div class="paragraph">
                    日月雙旌耀虎旗，御樓寶砌建丹墀。
                </div>
                
                <div class="paragraph">
                    出警從茲排法駕，每行青道要先和。
                </div>
                
                <div class="paragraph">
                    我帝金懷海量□（疑爲「寬」字），目似流星鼻筆端。
                </div>
                
                <div class="paragraph">
                    相好與堯同一體，應知天分數千般。
                </div>
                
                <div class="paragraph">
                    一從登極未逾年，德比陶唐初受禪。
                </div>
                
                <div class="paragraph">
                    百靈効祉賀鴻壽，足踏坤維手握乾。
                </div>
                
                <div class="paragraph">
                    明明聖日出當時，上膺星辰下有期。
                </div>
                
                <div class="paragraph">
                    神劍新磨須使用，定疆廣宇未爲遲。
                </div>
                
                <div class="paragraph">
                    東取河蘭廣武城，西取天山澣海軍。
                </div>
                
                <div class="paragraph">
                    北掃燕然□嶺鎮，南盡戎羗邏莎平。
                </div>
                
                <div class="paragraph">
                    三軍壯，甲馬興，萬里橫行河湟清。
                </div>
                
                <div class="paragraph">
                    結親只爲圖長國，永霸龍沙截海鯨。
                </div>
                
                <div class="paragraph">
                    我帝威雄人未知，叱吒風雲自有時。
                </div>
                
                <div class="paragraph">
                    祁連山下留名迹，破却甘州必□遲。
                </div>
                
                <div class="paragraph">
                    金風初動虜兵來，點齪干戈會將臺。
                </div>
                
                <div class="paragraph">
                    戰馬鐵衣舖雁翅，金河東岸陣雲開。
                </div>
                
                <div class="paragraph">
                    慕良將，揀人材，出天入地選良枚（王錄作「牧」，近是，惟不協韻）。
                </div>
                
                <div class="paragraph">
                    先鋒委付渾鷂子，須向將軍劍下摧。
                </div>
                
                <div class="paragraph">
                    左右衝□搏虜塵，疋馬單槍陰舍人，前衝虜連渾穿透，一段英雄遠近聞。
                </div>
                
                <div class="paragraph">
                    前日城東出戰場，馬步相兼一萬強。
                </div>
                
                <div class="paragraph">
                    我皇親換黃金甲，周遭盡布陰沈槍。
                </div>
                
                <div class="paragraph">
                    着胄匈奴活捉得，退去□竪劍下亡。
                </div>
                
                <div class="paragraph">
                    千渠三堡鐵衣明，左繞無窮授四城。
                </div>
                
                <div class="paragraph">
                    宜秋下邑摧兇醜，當鋒入陣宋中丞。
                </div>
                
                <div class="paragraph">
                    內臣更有張舍人，小小年內則伏勤。
                </div>
                
                <div class="paragraph">
                    自從戰伐先登陣，不懼危亡□□身。
                </div>
                
                <div class="paragraph">
                    今年迴鶻數侵疆，直到便橋刊戰場。
                </div>
                
                <div class="paragraph">
                    當鋒直入陰仁貴，不使戈鋋解用槍。
                </div>
                
                <div class="paragraph">
                    堪賞給，早商量，寵拜金吾超上將。
                </div>
                
                <div class="paragraph">
                    急要名聲貫帝鄉，軍都日日更英雄。
                </div>
                
                <div class="paragraph">
                    □由東行大漠中，短兵自有張西豹，遮收遏後與羅公。
                </div>
                
                <div class="paragraph">
                    蕃漢精兵一萬強，打却甘州坐五涼。
                </div>
                
                <div class="paragraph">
                    東取黃河第三曲，南取雄威及朔方。
                </div>
                
                <div class="paragraph">
                    通同一個金山國，子孫分付坐敦煌。
                </div>
                
                <div class="paragraph">
                    □番從此永歸投，撲滅狼星壯斗牛。
                </div>
                
                <div class="paragraph">
                    北庭今載和□□，兼護澣海與西州，改年號，掛龍衣，築壇拜却南郊後，始號沙州作京畿。
                </div>
                
                <div class="paragraph">
                    嗣祖考，繼宗枝，七廟不封何饗拜。
                </div>
                
                <div class="paragraph">
                    祖父丕功故尚書，冊□□□□尊姻。
                </div>
                
                <div class="paragraph">
                    北堂永須傳金印，天子猶來重二親。
                </div>
                
                <div class="paragraph">
                    臣獻□歌流萬古，金山繚繞起秦雪。
                </div>
                
                <div class="paragraph">
                    今朝以日羅公至，搦起紅旗似躍塵。
                </div>
                
                <div class="paragraph">
                    今年收復甘州後，百寮舞蹈賀明君。
                </div>
                
                <div class="paragraph">
                    （見伯三六三三卷。
                </div>
                
                <div class="paragraph">
                    據今人李正宇錄本，以王重民《金山國墜簡零拾》所引參校）。
                </div>
                
        </div>
    </div>
</body>

</html>