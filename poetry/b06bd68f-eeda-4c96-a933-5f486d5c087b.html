<!DOCTYPE html>
<html>

<head>
    <title>
        去杭州
    </title>
    <meta name="keywords" content="去杭州 -- 元稹">
    <meta name="description" content="去杭州 -- 元稹">
    <meta property="og:title" content="去杭州">
    <meta property="og:url" content="https://vwood.xyz/poetry/b06bd68f-eeda-4c96-a933-5f486d5c087b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            去杭州
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    房杜王魏之子孫，雖及百代爲清門。
                </div>
                
                <div class="paragraph">
                    駿骨鳳毛真可貴，岡頭澤底何足論。
                </div>
                
                <div class="paragraph">
                    去年江上識君面，愛君風貌情已敦。
                </div>
                
                <div class="paragraph">
                    與君言語見君性，靈府坦蕩消塵煩。
                </div>
                
                <div class="paragraph">
                    自茲心洽跡亦洽，居常並榻游竝軒。
                </div>
                
                <div class="paragraph">
                    柳陰覆岸鄭監水，李花壓樹韋公園。
                </div>
                
                <div class="paragraph">
                    每出新詩共聯綴，閑因醉舞相牽援。
                </div>
                
                <div class="paragraph">
                    時尋沙尾楓林夕，夜摘蘭叢衣露繁。
                </div>
                
                <div class="paragraph">
                    今君別我欲何去，自言遠結迢迢婚。
                </div>
                
                <div class="paragraph">
                    簡書五府已再至，波濤萬里酬一言。
                </div>
                
                <div class="paragraph">
                    爲君再拜贈君語，願君靜聽君勿喧。
                </div>
                
                <div class="paragraph">
                    君名師範欲何範，君之烈祖遺範存。
                </div>
                
                <div class="paragraph">
                    永寧昔在掄鑒表，沙汰沈濁澄浚源。
                </div>
                
                <div class="paragraph">
                    君今取友由取士，得不別白清與渾。
                </div>
                
                <div class="paragraph">
                    昔公事主盡忠讜，雖及死諫誓不諼。
                </div>
                
                <div class="paragraph">
                    今君佐藩如佐主，得不陳露詶所恩。
                </div>
                
                <div class="paragraph">
                    昔公爲善日不足，假寐待旦朝至尊。
                </div>
                
                <div class="paragraph">
                    今君三十朝未與，得不寸晷倍璵璠。
                </div>
                
                <div class="paragraph">
                    昔公令子尚貴主，公執舅禮婦執笲。
                </div>
                
                <div class="paragraph">
                    返拜之儀自此絕，關雎之化皎不昏。
                </div>
                
                <div class="paragraph">
                    君今遠娉奉明祀，得不齊勵親蘋蘩。
                </div>
                
                <div class="paragraph">
                    斯言皆爲書佩帶，然後別袂乃可捫。
                </div>
                
                <div class="paragraph">
                    別袂可捫不可解，解袂開帆悽別魂。
                </div>
                
                <div class="paragraph">
                    魂搖江樹鳥飛沒，帆挂檣竿鳥尾翻。
                </div>
                
                <div class="paragraph">
                    翻風駕浪拍何處，直指杭州由上元。
                </div>
                
                <div class="paragraph">
                    上元蕭寺基址在，杭州潮水霜雪屯。
                </div>
                
                <div class="paragraph">
                    潮戶迎潮擊潮鼓，潮平潮退有潮痕。
                </div>
                
                <div class="paragraph">
                    得得爲題羅剎石，古來非獨伍員冤。
                </div>
                
        </div>
    </div>
</body>

</html>