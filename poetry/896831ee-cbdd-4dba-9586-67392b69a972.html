<!DOCTYPE html>
<html>

<head>
    <title>
        傷段謙叔失意二十八韵
    </title>
    <meta name="keywords" content="傷段謙叔失意二十八韵 -- 劉弇">
    <meta name="description" content="傷段謙叔失意二十八韵 -- 劉弇">
    <meta property="og:title" content="傷段謙叔失意二十八韵">
    <meta property="og:url" content="https://vwood.xyz/poetry/896831ee-cbdd-4dba-9586-67392b69a972.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            傷段謙叔失意二十八韵
        </h2>
        <div class="author"><a href="/author/4826572b-a7c1-4816-9979-a21c2da75cf0.html" title="劉弇" target="_blank">
                劉弇
            </a> (宋)
        </div>
        <div class="paragraphs">
            
                <div class="paragraph">
                    場屋遺才日，英雄失意秋。
                </div>
                
                <div class="paragraph">
                    薦賢無北海，削迹有東丘。
                </div>
                
                <div class="paragraph">
                    未遂圖南志，先貽敗北憂。
                </div>
                
                <div class="paragraph">
                    曠弦多誤奏，卞玉却輕投。
                </div>
                
                <div class="paragraph">
                    西逐慚秦客，南冠愧楚囚。
                </div>
                
                <div class="paragraph">
                    天亡非戰罪，道喪是吾羞。
                </div>
                
                <div class="paragraph">
                    命薄聞歌鳳，時窮見叩牛。
                </div>
                
                <div class="paragraph">
                    丹山摧鸑鷟，虞阪困驊騮。
                </div>
                
                <div class="paragraph">
                    落日千行淚，西風萬古愁。
                </div>
                
                <div class="paragraph">
                    壯圖沉草莽，歸思動滄洲。
                </div>
                
                <div class="paragraph">
                    是理皆前定，非人可豫謀。
                </div>
                
                <div class="paragraph">
                    悶來宜自遣，勢去不須尤。
                </div>
                
                <div class="paragraph">
                    消日棋千局，忘懷酒一甌。
                </div>
                
                <div class="paragraph">
                    更宜思破釜，莫便欲乘桴。
                </div>
                
                <div class="paragraph">
                    豹匪終藏霧，鯨非可在溝。
                </div>
                
                <div class="paragraph">
                    此生如富貴，未死合公侯。
                </div>
                
                <div class="paragraph">
                    子况才華妙，身兼學業優。
                </div>
                
                <div class="paragraph">
                    文章思頓進，志意素加修。
                </div>
                
                <div class="paragraph">
                    禹穴書曾探，嵩山澗亦搜。
                </div>
                
                <div class="paragraph">
                    紗螢頻見聚，鄰燭屢聞偷。
                </div>
                
                <div class="paragraph">
                    默記跡三篋，疏通貫九流。
                </div>
                
                <div class="paragraph">
                    賦才肩賈馬，詩格駕曹劉。
                </div>
                
                <div class="paragraph">
                    肯向清時廢，須膺紫詔求。
                </div>
                
                <div class="paragraph">
                    不當三徑隠，未可五湖遊。
                </div>
                
                <div class="paragraph">
                    齧臂盟須復，題橋志必酬。
                </div>
                
                <div class="paragraph">
                    寧終葬魚腹，誠合跨龍頭。
                </div>
                
                <div class="paragraph">
                    早弄書生筆，當焚敗將舟。
                </div>
                
                <div class="paragraph">
                    也知男子志，未肯死前休。
                </div>
                
        </div>
    </div>
</body>

</html>