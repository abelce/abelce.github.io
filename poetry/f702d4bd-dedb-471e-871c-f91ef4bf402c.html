<!DOCTYPE html>
<html>

<head>
    <title>
        壽春節進
    </title>
    <meta name="keywords" content="壽春節進 -- 貫休">
    <meta name="description" content="壽春節進 -- 貫休">
    <meta property="og:title" content="壽春節進">
    <meta property="og:url" content="https://vwood.xyz/poetry/f702d4bd-dedb-471e-871c-f91ef4bf402c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            壽春節進
        </h2>
        <div class="author"><a href="/author/20ef0f30-2cb2-4130-93ea-0cde657f3fe4.html" title="貫休" target="_blank">
                貫休
            </a> (唐)
        </div>
        <div class="paragraphs">
            
                <div class="paragraph">
                    聖運關天紀，龍飛古帝基。
                </div>
                
                <div class="paragraph">
                    振搖三蜀地，聳發萬年枝。
                </div>
                
                <div class="paragraph">
                    出震同中古，承乾動四夷。
                </div>
                
                <div class="paragraph">
                    恩頒新命廣，淚向舊朝垂。
                </div>
                
                <div class="paragraph">
                    大寶歸玄讖，殊祥出遠池。
                </div>
                
                <div class="paragraph">
                    法天深罔測，體聖妙難知。
                </div>
                
                <div class="paragraph">
                    儉德爲全德，無思契十思。
                </div>
                
                <div class="paragraph">
                    丕圖非力至，英武悉天資。
                </div>
                
                <div class="paragraph">
                    正直方親切，回邪豈敢窺。
                </div>
                
                <div class="paragraph">
                    將排頗與牧，相得稷兼夔。
                </div>
                
                <div class="paragraph">
                    鹽出符真主，麟來合大規。
                </div>
                
                <div class="paragraph">
                    賡歌隨羽籥，奕葉斅伊祁。
                </div>
                
                <div class="paragraph">
                    寡欲情雖泰，憂民色未怡。
                </div>
                
                <div class="paragraph">
                    盛如唐創業，宛勝晉朝儀。
                </div>
                
                <div class="paragraph">
                    旰食宮鶯囀，宵衣禁漏遲。
                </div>
                
                <div class="paragraph">
                    多於湯土地，還有禹胼胝。
                </div>
                
                <div class="paragraph">
                    視物如傷日，勝殘去殺時。
                </div>
                
                <div class="paragraph">
                    守文情的的，無逸戒孜孜。
                </div>
                
                <div class="paragraph">
                    軒頊風重振，皇唐鼎創移。
                </div>
                
                <div class="paragraph">
                    始聞呈瑞石，又報產靈芝。
                </div>
                
                <div class="paragraph">
                    覆幬高緣大，包容妙在卑。
                </div>
                
                <div class="paragraph">
                    兄呼春赫日，師指佛牟尼。
                </div>
                
                <div class="paragraph">
                    佳氣宸居合，淳風樂府吹。
                </div>
                
                <div class="paragraph">
                    急賢彰帝業，解網見天慈。
                </div>
                
                <div class="paragraph">
                    粟赤千千窖，軍雄萬萬兒。
                </div>
                
                <div class="paragraph">
                    八蠻須稽顙，四海仰昌期。
                </div>
                
                <div class="paragraph">
                    玉輦嬪嬙擁，宮花錦繡欹。
                </div>
                
                <div class="paragraph">
                    堯雲同靉靆，漢祖太驅馳。
                </div>
                
                <div class="paragraph">
                    氛祲根株盡，澆訛朕兆隳。
                </div>
                
                <div class="paragraph">
                    山河方有截，野逸詔無遺。
                </div>
                
                <div class="paragraph">
                    境靜消鋒鏑，田香熟稻𪎭。
                </div>
                
                <div class="paragraph">
                    夢中逢傅說，殿上見辛毗。
                </div>
                
                <div class="paragraph">
                    金鏡懸千古，彤雲起四維。
                </div>
                
                <div class="paragraph">
                    盛行唐典法，再覩舜雍熙。
                </div>
                
                <div class="paragraph">
                    祝壽乾文動，郊天太一隨。
                </div>
                
                <div class="paragraph">
                    煌煌還宿衛，亹亹叶聲詩。
                </div>
                
                <div class="paragraph">
                    飲醴和甘雨，非煙遶御帷。
                </div>
                
                <div class="paragraph">
                    銀輪隨寶馬，玉沼見金龜。
                </div>
                
                <div class="paragraph">
                    杳杳聞韶濩，重重降撫綏。
                </div>
                
                <div class="paragraph">
                    魏徵須却出，葛亮更何之。
                </div>
                
                <div class="paragraph">
                    簡約逾前古，昇平美不疑。
                </div>
                
                <div class="paragraph">
                    觸邪羊唅唅，鼓腹叟嘻嘻。
                </div>
                
                <div class="paragraph">
                    邁五方云大，超三始見奇。
                </div>
                
                <div class="paragraph">
                    錦霞連紫極，仙鳥下峨眉。
                </div>
                
                <div class="paragraph">
                    謝傅還爲傅，周師又作師。
                </div>
                
                <div class="paragraph">
                    納隍爲永任，從諫契無爲。
                </div>
                
                <div class="paragraph">
                    子子寰瀛主，孫孫日月旗。
                </div>
                
                <div class="paragraph">
                    壽春嗟壽域，萬國盡虔祈。
                </div>
                
                <div class="paragraph">
                    捧日三車子，恭思八彩眉。
                </div>
                
                <div class="paragraph">
                    願將七萬歲，匍匐拜瑤墀。
                </div>
                
        </div>
    </div>
</body>

</html>