<!DOCTYPE html>
<html>

<head>
    <title>
        定州閱古堂
    </title>
    <meta name="keywords" content="定州閱古堂 -- 富弼">
    <meta name="description" content="定州閱古堂 -- 富弼">
    <meta property="og:title" content="定州閱古堂">
    <meta property="og:url" content="https://vwood.xyz/poetry/402b794f-ad55-4cbe-aeb2-81e12a2bd4dd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            定州閱古堂
        </h2>
        <div class="author"><a href="/author/8a1fa85e-fe33-40b8-8a82-615413aadbf4.html" title="富弼" target="_blank">
                富弼
            </a> (宋)
        </div>
        <div class="paragraphs">
            
                <div class="paragraph">
                    朔方之兵，勁于九土。
                </div>
                
                <div class="paragraph">
                    尤勁而要，粵惟定武。
                </div>
                
                <div class="paragraph">
                    兵勁在馭，用則羆虎。
                </div>
                
                <div class="paragraph">
                    失馭而勁，驕不可舉。
                </div>
                
                <div class="paragraph">
                    曰保曰貝，閉壁連阻。
                </div>
                
                <div class="paragraph">
                    武爵新守，束手就虜。
                </div>
                
                <div class="paragraph">
                    皇帝曰噫，汝武曷取。
                </div>
                
                <div class="paragraph">
                    有敝必革，以儒于撫。
                </div>
                
                <div class="paragraph">
                    公來帥定，始以威怒。
                </div>
                
                <div class="paragraph">
                    有兵悍橫，一用于斧。
                </div>
                
                <div class="paragraph">
                    連營怛之，膽栗腰傴。
                </div>
                
                <div class="paragraph">
                    既懼而教，如餔如乳。
                </div>
                
                <div class="paragraph">
                    以刺以射，以鉦以鼓。
                </div>
                
                <div class="paragraph">
                    無一不若，師師旅旅。
                </div>
                
                <div class="paragraph">
                    列城自刺，靡不和附。
                </div>
                
                <div class="paragraph">
                    陰沴爲梗，降此大雨。
                </div>
                
                <div class="paragraph">
                    大河破洩，在河之滸。
                </div>
                
                <div class="paragraph">
                    民被黜墊，田入莽污。
                </div>
                
                <div class="paragraph">
                    流離蕩析，不得其所。
                </div>
                
                <div class="paragraph">
                    公慼曰吁，予敢寧處。
                </div>
                
                <div class="paragraph">
                    迺大招來，迺大保聚。
                </div>
                
                <div class="paragraph">
                    乃營帛粟，寒衣饑茹。
                </div>
                
                <div class="paragraph">
                    民歸而安，水下孰禦。
                </div>
                
                <div class="paragraph">
                    强弱死生，由公復慮。
                </div>
                
                <div class="paragraph">
                    曰義曰仁，震肅春煦。
                </div>
                
                <div class="paragraph">
                    合和蒸天，天順以序。
                </div>
                
                <div class="paragraph">
                    公境獨稔，爰麥爰黍。
                </div>
                
                <div class="paragraph">
                    公俗獨樂，夫耕婦杼。
                </div>
                
                <div class="paragraph">
                    人雖曰康，公亦奚豫。
                </div>
                
                <div class="paragraph">
                    謂此一方，民與兵具。
                </div>
                
                <div class="paragraph">
                    務劇任重，稽古其裕。
                </div>
                
                <div class="paragraph">
                    人皆謂公，與古爲伍。
                </div>
                
                <div class="paragraph">
                    公文化民，公武禦侮。
                </div>
                
                <div class="paragraph">
                    何思古人，公不自許。
                </div>
                
                <div class="paragraph">
                    遂擇奇匠，繪于堂宇。
                </div>
                
                <div class="paragraph">
                    列其行事，指掌可數。
                </div>
                
                <div class="paragraph">
                    前有古人，在我門戶。
                </div>
                
                <div class="paragraph">
                    後有來者，依我牆堵。
                </div>
                
                <div class="paragraph">
                    斯堂勿壞，有堂有故。
                </div>
                
                <div class="paragraph">
                    堂之不存，來者曷睹。
                </div>
                
                <div class="paragraph">
                    宏乎煥乎，千載是矩。
                </div>
                
        </div>
    </div>
</body>

</html>