<!DOCTYPE html>
<html>

<head>
    <title>
        雪咏
    </title>
    <meta name="keywords" content="雪咏 -- 曾鞏">
    <meta name="description" content="雪咏 -- 曾鞏">
    <meta property="og:title" content="雪咏">
    <meta property="og:url" content="https://vwood.xyz/poetry/ba6755af-c0f0-492f-9105-1c708a9dc491.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            雪咏
        </h2>
        <div class="author"><a href="/author/540030c0-66e4-4596-ad68-c686c5a873f6.html" title="曾鞏" target="_blank">
                曾鞏
            </a> (宋)
        </div>
        <div class="paragraphs">
            
                <div class="paragraph">
                    雪花好潔白，不待咏說知。
                </div>
                
                <div class="paragraph">
                    區區取相似，今古同一辭。
                </div>
                
                <div class="paragraph">
                    薛能比衆作，小去筆墨畦。
                </div>
                
                <div class="paragraph">
                    誰能出千載，爲雪立傳碑。
                </div>
                
                <div class="paragraph">
                    四座且勿歌，聽我白雪詩。
                </div>
                
                <div class="paragraph">
                    天地於降雪，其功大艱難。
                </div>
                
                <div class="paragraph">
                    去年暖風日，冬在春已還。
                </div>
                
                <div class="paragraph">
                    山屏盡深碧，危溜聲亦潺。
                </div>
                
                <div class="paragraph">
                    草萌各已動，梅花開最繁。
                </div>
                
                <div class="paragraph">
                    爐火殆可謝，衣絮誰復言。
                </div>
                
                <div class="paragraph">
                    推排臘已過，一變天更寒。
                </div>
                
                <div class="paragraph">
                    飄風動木石，激射難出關。
                </div>
                
                <div class="paragraph">
                    深房擁高燎，領肘曾不溫。
                </div>
                
                <div class="paragraph">
                    仰視雲壓疊，垂欲藉屋山。
                </div>
                
                <div class="paragraph">
                    元氣不復呵，飛鳥折羽翰。
                </div>
                
                <div class="paragraph">
                    誰排河漢流，欲墮莽蒼間。
                </div>
                
                <div class="paragraph">
                    道爲黑風遮，凝凍無住著。
                </div>
                
                <div class="paragraph">
                    紛紛成片縷，六出非刻削。
                </div>
                
                <div class="paragraph">
                    初時漏餘滴，雜雨猶可惡。
                </div>
                
                <div class="paragraph">
                    迤邐縱飛灑，態狀不可名。
                </div>
                
                <div class="paragraph">
                    或稀若有待，或密似相縈。
                </div>
                
                <div class="paragraph">
                    或弱久宛轉，或狂自軒騰。
                </div>
                
                <div class="paragraph">
                    群來信汗漫，孤飄亦零丁。
                </div>
                
                <div class="paragraph">
                    屋角初漸斑，瓦溝忽皆平。
                </div>
                
                <div class="paragraph">
                    坳漥一已滿，茅茨壓將傾。
                </div>
                
                <div class="paragraph">
                    樹木遍封裹，岡山助崢嶸。
                </div>
                
                <div class="paragraph">
                    階除斷纖穢，池臺有餘清。
                </div>
                
                <div class="paragraph">
                    流塵寂已掩，物象窅皆明。
                </div>
                
                <div class="paragraph">
                    厨烟或中鑱，里表仍孤擎。
                </div>
                
                <div class="paragraph">
                    長街隠缺甃，荒城混觚棱。
                </div>
                
                <div class="paragraph">
                    沙水渺相合，扁舟在圖屏。
                </div>
                
                <div class="paragraph">
                    啄草鳥雀蹤，篆字遺縱橫。
                </div>
                
                <div class="paragraph">
                    頓驚宇宙內，侈麗皆天成。
                </div>
                
                <div class="paragraph">
                    引望誰倚樓，秀色亂目睛。
                </div>
                
                <div class="paragraph">
                    永懷衡門士，辛苦守六經。
                </div>
                
                <div class="paragraph">
                    山藜不充腹，筆硯久已冰。
                </div>
                
                <div class="paragraph">
                    柔茵坐中堂，誰問公與卿。
                </div>
                
                <div class="paragraph">
                    世事泊無意，燭換猶飛觥。
                </div>
                
                <div class="paragraph">
                    文犀壓朱箔，陽春謝秦箏。
                </div>
                
                <div class="paragraph">
                    所處殊處所，苦樂固異情。
                </div>
                
                <div class="paragraph">
                    誰致此不齊，上天意何營。
                </div>
                
                <div class="paragraph">
                    蒼蒼不可問，奕奕灑未停。
                </div>
                
                <div class="paragraph">
                    明晨起相處，寒日已滿窗。
                </div>
                
                <div class="paragraph">
                    井甃破圓素，砌苔還故蒼。
                </div>
                
                <div class="paragraph">
                    萬物去覆冒，顔色皆復常。
                </div>
                
                <div class="paragraph">
                    融爲大田水，其流日滂滂。
                </div>
                
                <div class="paragraph">
                    方塘接深甽，澄徹碧玉光。
                </div>
                
                <div class="paragraph">
                    豈惟癘疫消，庶驗百穀祥。
                </div>
                
                <div class="paragraph">
                    願彼守經士，幸可繼糗糧。
                </div>
                
                <div class="paragraph">
                    憂民既非職，空致新詩章。
                </div>
                
        </div>
    </div>
</body>

</html>