<!DOCTYPE html>
<html>

<head>
    <title>
        感興三首  其一
    </title>
    <meta name="keywords" content="感興三首  其一 -- 蘇舜欽">
    <meta name="description" content="感興三首  其一 -- 蘇舜欽">
    <meta property="og:title" content="感興三首  其一">
    <meta property="og:url" content="https://vwood.xyz/poetry/c1eb1ce4-5f1d-49f8-b147-a863d0bb3516.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            感興三首  其一
        </h2>
        <div class="author"><a href="/author/ba014711-f21c-4d6f-a9b7-1259bf8975c3.html" title="蘇舜欽" target="_blank">
                蘇舜欽
            </a> (宋)
        </div>
        <div class="paragraphs">
            
                <div class="paragraph">
                    後寢藏衣冠，前廟宅神主。
                </div>
                
                <div class="paragraph">
                    吾聞諸禮經，此制出中古。
                </div>
                
                <div class="paragraph">
                    秦嬴蝕先法，乃復祭於墓。
                </div>
                
                <div class="paragraph">
                    漢衣以月遊，於道蓋無取。
                </div>
                
                <div class="paragraph">
                    宣帝尊祖廟，失制徧九土。
                </div>
                
                <div class="paragraph">
                    孝元酌前文，一旦悉除去。
                </div>
                
                <div class="paragraph">
                    魏帝樂銅臺，遺令置歌舞。
                </div>
                
                <div class="paragraph">
                    昏嗣竟從之，此事狂夫阻。
                </div>
                
                <div class="paragraph">
                    唐制益紛華，諸陵鎖嬪御。
                </div>
                
                <div class="paragraph">
                    曠女日哀吟，於先亦奚補。
                </div>
                
                <div class="paragraph">
                    吾朝三聖人，乘雲不可覩。
                </div>
                
                <div class="paragraph">
                    威靈已霄漢，嗣皇念宗祖。
                </div>
                
                <div class="paragraph">
                    繪事移天光，刻象肖神武。
                </div>
                
                <div class="paragraph">
                    徧敕舊遊地，輸材起宮宇。
                </div>
                
                <div class="paragraph">
                    階墄釦以金，牆壁衣之黼。
                </div>
                
                <div class="paragraph">
                    功既即奉迎，法仗疊簫鼓。
                </div>
                
                <div class="paragraph">
                    玩好擇珍奇，目奪不可數。
                </div>
                
                <div class="paragraph">
                    三京佛老家，已有十數處。
                </div>
                
                <div class="paragraph">
                    朝家雖奉先，越禮古不許。
                </div>
                
                <div class="paragraph">
                    君不祭臣僕，父不祭支庶。
                </div>
                
                <div class="paragraph">
                    丹楹豈非孝，聖貶甚蕭斧。
                </div>
                
                <div class="paragraph">
                    大祀當以時，寢廟即其所。
                </div>
                
                <div class="paragraph">
                    惜哉共儉德，乃爲侈所蠱。
                </div>
                
                <div class="paragraph">
                    痛乎神聖姿，遂與夷爲侶。
                </div>
                
                <div class="paragraph">
                    蒼生何其愚，瞻歎走旁午。
                </div>
                
                <div class="paragraph">
                    賤子私自嗟，傷時淚如雨。
                </div>
                
        </div>
    </div>
</body>

</html>