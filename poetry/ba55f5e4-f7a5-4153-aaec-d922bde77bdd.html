<!DOCTYPE html>
<html>

<head>
    <title>
        贈陳高士琴歌
    </title>
    <meta name="keywords" content="贈陳高士琴歌 -- 白玉蟾">
    <meta name="description" content="贈陳高士琴歌 -- 白玉蟾">
    <meta property="og:title" content="贈陳高士琴歌">
    <meta property="og:url" content="https://vwood.xyz/poetry/ba55f5e4-f7a5-4153-aaec-d922bde77bdd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈陳高士琴歌
        </h2>
        <div class="author"><a href="/author/6428bbeb-18b3-4723-a27d-f455a76d66ac.html" title="白玉蟾" target="_blank">
                白玉蟾
            </a> (宋)
        </div>
        <div class="paragraphs">
            
                <div class="paragraph">
                    昨夜西風起白蘋，從前湖海幾酸辛。
                </div>
                
                <div class="paragraph">
                    感今懷古無限事，拄頰閑思一愴神。
                </div>
                
                <div class="paragraph">
                    瓊窟先生鼓玉琴，一調一弄符我心。
                </div>
                
                <div class="paragraph">
                    屈平宋玉不可挽，西風黄葉爲知音。
                </div>
                
                <div class="paragraph">
                    初聞如風吹梧桐，次聽如雨鳴芭蕉。
                </div>
                
                <div class="paragraph">
                    凄然如鴈聲遥遥，溫然如鶑暖夭夭。
                </div>
                
                <div class="paragraph">
                    忽而轉調緩復急，海風吹起怒濤立。
                </div>
                
                <div class="paragraph">
                    夜深星月墮蓬山，神官不管蛟龍泣。
                </div>
                
                <div class="paragraph">
                    頓又換指清而和，牡丹芍藥香氣多。
                </div>
                
                <div class="paragraph">
                    露橋月榭風雨夕，如此杜鵑愁奈何。
                </div>
                
                <div class="paragraph">
                    浩浩長風送急雨，寂寞孤鴻落寒渚。
                </div>
                
                <div class="paragraph">
                    昏昏月色老猿啼，藹藹風光新燕語。
                </div>
                
                <div class="paragraph">
                    又如晴鶴唳蒼煙，倏似寒鴉噪晴川。
                </div>
                
                <div class="paragraph">
                    良宵砌畔響秋蛩，清晝林間悲風蟬。
                </div>
                
                <div class="paragraph">
                    我思此聲不堪比，使人欲悲復欲喜。
                </div>
                
                <div class="paragraph">
                    五月葛亮渡瀘溪，九月荆軻過易水。
                </div>
                
                <div class="paragraph">
                    此聲喜喜復哀哀，我志渺然在江淮。
                </div>
                
                <div class="paragraph">
                    方且琵琶亭下坐，倏又鬰孤臺上回。
                </div>
                
                <div class="paragraph">
                    琴聲展轉我心碎，我心多少平生事。
                </div>
                
                <div class="paragraph">
                    絃中招我棲林泉，指下呼我入富貴。
                </div>
                
                <div class="paragraph">
                    上界瑶池玉浪寒，鳳凰閣下羅千官。
                </div>
                
                <div class="paragraph">
                    紫皇宴坐蒼琳宮，豈復知我猶人間。
                </div>
                
                <div class="paragraph">
                    龜臺煙冷風蕭蕭，十萬彩女歌雲璈。
                </div>
                
                <div class="paragraph">
                    自憐蹤跡今塵土，安得金妃復賜桃。
                </div>
                
                <div class="paragraph">
                    青琅真人騎白鸞，日往日復玉京山。
                </div>
                
                <div class="paragraph">
                    不念曾與同僚時，清都絳闕何時還。
                </div>
                
                <div class="paragraph">
                    紫清夫人侍帝軒，朝朝嫣然妙華門。
                </div>
                
                <div class="paragraph">
                    盍思人世此凄苦，金魚玉鴈憑誰傳。
                </div>
                
                <div class="paragraph">
                    琪花開遍翠微臺，彩鳳舞徹賓雲仙。
                </div>
                
                <div class="paragraph">
                    麒麟守住虎關嚴，獬豸時復森其前。
                </div>
                
                <div class="paragraph">
                    不成終身只人世，吾身不翮心亦翅。
                </div>
                
                <div class="paragraph">
                    粗且神霄覓一官，早作嘯風鞭霆計。
                </div>
                
                <div class="paragraph">
                    此曲此曲君休彈，老眼無淚徒悲酸。
                </div>
                
                <div class="paragraph">
                    自知逍遥時節近，與君一笑開懽顔。
                </div>
                
                <div class="paragraph">
                    太華宮中多白蓮，以金爲花玉爲根。
                </div>
                
                <div class="paragraph">
                    上有瓊甲金絲龜，夜吸珠露花間眠。
                </div>
                
                <div class="paragraph">
                    紫琅殿深不可詰，時有火鈴飛出入。
                </div>
                
                <div class="paragraph">
                    殿中仙君乘雲軿，三千玉娥傍侍立。
                </div>
                
                <div class="paragraph">
                    此般景象猶未忘，所以思念時悲傷。
                </div>
                
                <div class="paragraph">
                    聞君琴聲洗我心，自盍泰然發天光。
                </div>
                
                <div class="paragraph">
                    我昔神霄西臺裏，雪肌玉膚冰霜齒。
                </div>
                
                <div class="paragraph">
                    長歌一曲驚帝閽，解使八鸞舞神水。
                </div>
                
                <div class="paragraph">
                    又嘗飛過廣寒宮，一見嫦娥瓊玉容。
                </div>
                
                <div class="paragraph">
                    不敢稽首便行過，倏復呼我醉瑶鍾。
                </div>
                
                <div class="paragraph">
                    水府左仙萼綠華，身居東華帝子家。
                </div>
                
                <div class="paragraph">
                    時以瑶琴鳴五霞，一聲彈落瓊臺花。
                </div>
                
                <div class="paragraph">
                    上元太真安長仙，日事玉皇上君前。
                </div>
                
                <div class="paragraph">
                    玉龍嬌癡不肯舞，獨自奏帝鳴鸞絃。
                </div>
                
                <div class="paragraph">
                    此聲遠矣吾不見，人間琴聲更多變。
                </div>
                
                <div class="paragraph">
                    誰能以此清凈心，許多悲懽相練纏。
                </div>
                
                <div class="paragraph">
                    瓊窟先生然我言，我是霆司筆墨仙。
                </div>
                
                <div class="paragraph">
                    昔爲東華校籍吏，屢亦舞筆靈君前。
                </div>
                
                <div class="paragraph">
                    失身墮世自嘆息，東華欲歸歸未得。
                </div>
                
                <div class="paragraph">
                    翠娥掩淚香骨寒，長天遠水日相憶。
                </div>
                
                <div class="paragraph">
                    君知否，吾將呼起大鵬駕瓊雲，手持百萬蒼鷹兵。
                </div>
                
                <div class="paragraph">
                    前驅天丁後火鈴，飛罡躡紀下太清。
                </div>
                
                <div class="paragraph">
                    又將東海捕金鯨，騎之去謁蟾蜍精。
                </div>
                
                <div class="paragraph">
                    却持萬陣貔虎人，下來紅塵揚鼓鉦。
                </div>
                
                <div class="paragraph">
                    更煩先生試一舉，爲我調中作金鼓。
                </div>
                
                <div class="paragraph">
                    爲我喚起李太白，與我浩歌拍掌舞。
                </div>
                
                <div class="paragraph">
                    君琴定是天上琴，天上曲調人間音。
                </div>
                
                <div class="paragraph">
                    爲君醉中一狂歌，千巖萬壑白雲深。
                </div>
                
        </div>
    </div>
</body>

</html>