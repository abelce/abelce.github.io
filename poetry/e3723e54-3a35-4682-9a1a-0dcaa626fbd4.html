<!DOCTYPE html>
<html>

<head>
    <title>
        寄獻鄜州行軍司馬宋侍郎
    </title>
    <meta name="keywords" content="寄獻鄜州行軍司馬宋侍郎 -- 王禹偁">
    <meta name="description" content="寄獻鄜州行軍司馬宋侍郎 -- 王禹偁">
    <meta property="og:title" content="寄獻鄜州行軍司馬宋侍郎">
    <meta property="og:url" content="https://vwood.xyz/poetry/e3723e54-3a35-4682-9a1a-0dcaa626fbd4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄獻鄜州行軍司馬宋侍郎
        </h2>
        <div class="author"><a href="/author/4ef786a9-6317-470d-bec7-dcaf282ea503.html" title="王禹偁" target="_blank">
                王禹偁
            </a> (宋)
        </div>
        <div class="paragraphs">
            
                <div class="paragraph">
                    鉅賢如木鐸，一振聲蓋代。
                </div>
                
                <div class="paragraph">
                    丈人文曲星，譴謫落下界。
                </div>
                
                <div class="paragraph">
                    辭源發崑崙，意盡若到海。
                </div>
                
                <div class="paragraph">
                    昔在神德朝，少秀負文彩。
                </div>
                
                <div class="paragraph">
                    擢第應制舉，召試拂華蓋。
                </div>
                
                <div class="paragraph">
                    醉揮拔萃判，一字不復改。
                </div>
                
                <div class="paragraph">
                    傳寫遍都下，紙貴無可買。
                </div>
                
                <div class="paragraph">
                    一命佐著作，蕓閣垂纓珮。
                </div>
                
                <div class="paragraph">
                    歌詩數千首，人口炙與鱠。
                </div>
                
                <div class="paragraph">
                    志大輕俸錢，痛飲負酒債。
                </div>
                
                <div class="paragraph">
                    庸蜀既即敘，出命玉津宰。
                </div>
                
                <div class="paragraph">
                    題柱薄長卿，銘閣笑張載。
                </div>
                
                <div class="paragraph">
                    錦水清見髮，峨嵋綠于黛。
                </div>
                
                <div class="paragraph">
                    物華曾不負，詩酒聊自待。
                </div>
                
                <div class="paragraph">
                    旨甘豈擇祿，印綬久不解。
                </div>
                
                <div class="paragraph">
                    陶潜腰任折，萊子衣有彩。
                </div>
                
                <div class="paragraph">
                    蹉跎歷四邑，塵土不可擺。
                </div>
                
                <div class="paragraph">
                    吾皇在藩邸，聞名四聰駭。
                </div>
                
                <div class="paragraph">
                    即位未浹旬，獨許延英對。
                </div>
                
                <div class="paragraph">
                    相見恨已晚，欣然契嘉會。
                </div>
                
                <div class="paragraph">
                    諫官聊假道，紫微遽真拜。
                </div>
                
                <div class="paragraph">
                    制誥復西漢，碑板揭東岱。
                </div>
                
                <div class="paragraph">
                    金鑾赴夜召，顧問及遠大。
                </div>
                
                <div class="paragraph">
                    白麻幾千紙，意出元白外。
                </div>
                
                <div class="paragraph">
                    薦賢恐不及，誘善曾無怠。
                </div>
                
                <div class="paragraph">
                    當朝自獨步，晚節亦泛愛。
                </div>
                
                <div class="paragraph">
                    有別樂聞韶，無譏詩自鄶。
                </div>
                
                <div class="paragraph">
                    賤子在廣場，知見殊流輩。
                </div>
                
                <div class="paragraph">
                    進士數且千，馳鶩稱俊邁。
                </div>
                
                <div class="paragraph">
                    人人握靈蛇，許我珠無纇。
                </div>
                
                <div class="paragraph">
                    超拔冠多士，權貴不得礙。
                </div>
                
                <div class="paragraph">
                    御前中科第，閣下備寮寀。
                </div>
                
                <div class="paragraph">
                    詎惟師碩德，常許接佳話。
                </div>
                
                <div class="paragraph">
                    國朝大手筆，日夕期鼎鼐。
                </div>
                
                <div class="paragraph">
                    胸中泰山雲，舒卷何霮䨴。
                </div>
                
                <div class="paragraph">
                    言下傅巖雨，蓄縮未霶霈。
                </div>
                
                <div class="paragraph">
                    吾道遂難行，一旦同得罪。
                </div>
                
                <div class="paragraph">
                    典午信冗散，貳車更狼狽。
                </div>
                
                <div class="paragraph">
                    商於甚僻陋，鄜畤近山塞。
                </div>
                
                <div class="paragraph">
                    共月踰千里，便風無一介。
                </div>
                
                <div class="paragraph">
                    何當遂乘桴，侍坐浮渤澥。
                </div>
                
                <div class="paragraph">
                    大笑引淳風，樽前一長噫。
                </div>
                
                <div class="paragraph">
                    今茲當委順，自昔無芥蠆。
                </div>
                
                <div class="paragraph">
                    投詩助醉吟，入室生徒在。
                </div>
                
        </div>
    </div>
</body>

</html>