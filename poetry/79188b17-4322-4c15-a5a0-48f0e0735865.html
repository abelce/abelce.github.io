<!DOCTYPE html>
<html>

<head>
    <title>
        遊南山
    </title>
    <meta name="keywords" content="遊南山 -- 汪任">
    <meta name="description" content="遊南山 -- 汪任">
    <meta property="og:title" content="遊南山">
    <meta property="og:url" content="https://vwood.xyz/poetry/79188b17-4322-4c15-a5a0-48f0e0735865.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遊南山
        </h2>
        <div class="author"><a href="/author/95f26e57-34c2-4ffc-887e-5799401c40b6.html" title="汪任" target="_blank">
                汪任
            </a> (宋)
        </div>
        <div class="paragraphs">
            
                <div class="paragraph">
                    湞陽富佳致，無以過南山。
                </div>
                
                <div class="paragraph">
                    山高雄地理，萬丈親雲端。
                </div>
                
                <div class="paragraph">
                    攀援臨絕頂，氣象非塵寰。
                </div>
                
                <div class="paragraph">
                    神存古廟貌，臺敞舊軒欄。
                </div>
                
                <div class="paragraph">
                    青石生龍文，凜凜常風寒。
                </div>
                
                <div class="paragraph">
                    縱目四無際，陡覺天地寬。
                </div>
                
                <div class="paragraph">
                    直北二江合，水勢中分灘。
                </div>
                
                <div class="paragraph">
                    灘橫水亦轉，曲折束成灣。
                </div>
                
                <div class="paragraph">
                    羣峯自西來，險絕如函關。
                </div>
                
                <div class="paragraph">
                    中虛左梵剎，地勝苾芻安。
                </div>
                
                <div class="paragraph">
                    梵修祝聖壽，額自九重頒。
                </div>
                
                <div class="paragraph">
                    旁有石一障，高下數畝間。
                </div>
                
                <div class="paragraph">
                    或列如屏風，或方如僊壇。
                </div>
                
                <div class="paragraph">
                    或立如駐馬，或走如奔帆。
                </div>
                
                <div class="paragraph">
                    或側如虎卧，或曲如龍蟠。
                </div>
                
                <div class="paragraph">
                    或嚴如衛吏，或羅如星官。
                </div>
                
                <div class="paragraph">
                    或傴如老人，而枯其形顔。
                </div>
                
                <div class="paragraph">
                    或儼如端士，而正其衣冠。
                </div>
                
                <div class="paragraph">
                    或堆如雲霞，重疊而聚攢。
                </div>
                
                <div class="paragraph">
                    或湧如波浪，攣屬而奔湍。
                </div>
                
                <div class="paragraph">
                    或傾而復舉，如獵而獸跧。
                </div>
                
                <div class="paragraph">
                    或騰而不下，如射而禽翻。
                </div>
                
                <div class="paragraph">
                    或先後相續，如朝赴金鑾。
                </div>
                
                <div class="paragraph">
                    或參差不齊，如兵方結圓。
                </div>
                
                <div class="paragraph">
                    或平爲几案，而可羅杯盤。
                </div>
                
                <div class="paragraph">
                    或突出臯岸，而能垂釣竿。
                </div>
                
                <div class="paragraph">
                    或背若相惡，或向若相歡。
                </div>
                
                <div class="paragraph">
                    或聲若磬響，或色若豹斑。
                </div>
                
                <div class="paragraph">
                    或累而成塔，或砌而成鞍。
                </div>
                
                <div class="paragraph">
                    或疎而分散，或密而彎環。
                </div>
                
                <div class="paragraph">
                    或巧而非怪，或鈍而非頑。
                </div>
                
                <div class="paragraph">
                    雖偶不爲配，雖單不爲鰥。
                </div>
                
                <div class="paragraph">
                    雖近不相狎，雖壓不相殘。
                </div>
                
                <div class="paragraph">
                    有室可居佛，有竈可煉丹。
                </div>
                
                <div class="paragraph">
                    有洞可休息，有巖可躋攀。
                </div>
                
                <div class="paragraph">
                    爽氣自有餘，蒸嵐不相干。
                </div>
                
                <div class="paragraph">
                    乾坤所開闢，斷斸非斧刓。
                </div>
                
                <div class="paragraph">
                    遊者可意得，名狀不易殫。
                </div>
                
                <div class="paragraph">
                    通天與三峽，若是烏能班。
                </div>
                
                <div class="paragraph">
                    今時無王維，睥睨措筆難。
                </div>
                
                <div class="paragraph">
                    靜想瑶池仙，豈不停翔鸞。
                </div>
                
                <div class="paragraph">
                    又疑桃源客，步虛潛往還。
                </div>
                
                <div class="paragraph">
                    我有英賢樂，冥搜思不慳。
                </div>
                
                <div class="paragraph">
                    題名或賦詩，鳩工妙手刊。
                </div>
                
                <div class="paragraph">
                    惜哉歲月久，幾至遍圬漫。
                </div>
                
                <div class="paragraph">
                    山僧不好奇，仁者興嗟嘆。
                </div>
                
                <div class="paragraph">
                    爰有老仙翁，尋幽獨忘餐。
                </div>
                
                <div class="paragraph">
                    塵土盡去除，林木間自芟。
                </div>
                
                <div class="paragraph">
                    特道方寸地，舊耕同一觀。
                </div>
                
                <div class="paragraph">
                    小亭翼其上，遊居興不闌。
                </div>
                
                <div class="paragraph">
                    於此或圍棋，縱橫勢萬般。
                </div>
                
                <div class="paragraph">
                    於此或煮茗，江心汲澄瀾。
                </div>
                
                <div class="paragraph">
                    於此或燕坐，塵慮一切拌。
                </div>
                
                <div class="paragraph">
                    誰知得真趣，消此白日閒。
                </div>
                
                <div class="paragraph">
                    勝槩益增重，清爽彌駢闐。
                </div>
                
                <div class="paragraph">
                    山石雖無情，似有待而言。
                </div>
                
                <div class="paragraph">
                    又况隠君子，寂寂初無傳。
                </div>
                
                <div class="paragraph">
                    或隠于仕祿，或晦于巖泉。
                </div>
                
                <div class="paragraph">
                    知音一提拂，豈與山石肩。
                </div>
                
                <div class="paragraph">
                    堯舜吾君民，勳業垂萬年。
                </div>
                
        </div>
    </div>
</body>

</html>