<!DOCTYPE html>
<html>

<head>
    <title>
        別永福諸友
    </title>
    <meta name="keywords" content="別永福諸友 -- 熊禾">
    <meta name="description" content="別永福諸友 -- 熊禾">
    <meta property="og:title" content="別永福諸友">
    <meta property="og:url" content="https://vwood.xyz/poetry/a7cecd7b-66ad-48e6-93d5-e37c5dfb5914.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            別永福諸友
        </h2>
        <div class="author"><a href="/author/dac40427-6298-4558-9d19-a70cbb064323.html" title="熊禾" target="_blank">
                熊禾
            </a> (宋)
        </div>
        <div class="paragraphs">
            
                <div class="paragraph">
                    高哉永陽山，清哉永陽水。
                </div>
                
                <div class="paragraph">
                    不須問芝嶺，不須尋桃源，桃源芝嶺近在永陽裏。
                </div>
                
                <div class="paragraph">
                    此山朝朝暮暮有爽氣，此水一點不受汙泥滓。
                </div>
                
                <div class="paragraph">
                    黼冕峨峨盡周獻，弦誦洋洋尚周禮。
                </div>
                
                <div class="paragraph">
                    員顱方趾天地間，靖獻此心固何爾。
                </div>
                
                <div class="paragraph">
                    梅坡先生真絕俗，夜月清標照寒水。
                </div>
                
                <div class="paragraph">
                    年移物換耳不聞，不撓不汙直如矢。
                </div>
                
                <div class="paragraph">
                    留遠先生心更苦，風雪漫漫燕萬里。
                </div>
                
                <div class="paragraph">
                    腴田好爵某不顧，携手河梁得魚泚。
                </div>
                
                <div class="paragraph">
                    暘彼諸老皆典刑，三嘆此邦皆俗媺。
                </div>
                
                <div class="paragraph">
                    嗟哉世之人，醉中偷生夢中死。
                </div>
                
                <div class="paragraph">
                    高岡千仞亦陵遲，狂衆一啜滔滔是。
                </div>
                
                <div class="paragraph">
                    如此衣冠古人物，直入畫圖播青史。
                </div>
                
                <div class="paragraph">
                    更有一事興我聞，後生尚及見典刑。
                </div>
                
                <div class="paragraph">
                    兵戈生長三十載，豪傑豈必文王興。
                </div>
                
                <div class="paragraph">
                    邇來童冠入小學，能文何啻百許人。
                </div>
                
                <div class="paragraph">
                    雖然文章亦未授，山深最喜習氣淳。
                </div>
                
                <div class="paragraph">
                    萬方颯颯聲一概，此地未著裘馬塵。
                </div>
                
                <div class="paragraph">
                    甘能受和白受來，豈有質實無其文。
                </div>
                
                <div class="paragraph">
                    古云變魯可至道，百年正學亦失真。
                </div>
                
                <div class="paragraph">
                    尼山一何高，泗洙一何深。
                </div>
                
                <div class="paragraph">
                    聖門登臨別是一般起，處處山水滿我仁智心。
                </div>
                
                <div class="paragraph">
                    悠悠清泉滌我慮，飄飄長風吹我襟。
                </div>
                
                <div class="paragraph">
                    認取當年詠歸意，與我同賦暮春吟。
                </div>
                
        </div>
    </div>
</body>

</html>