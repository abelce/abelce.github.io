<!DOCTYPE html>
<html>

<head>
    <title>
        聖帝撃壤歌四十聲
    </title>
    <meta name="keywords" content="聖帝撃壤歌四十聲 -- 陳陶">
    <meta name="description" content="聖帝撃壤歌四十聲 -- 陳陶">
    <meta property="og:title" content="聖帝撃壤歌四十聲">
    <meta property="og:url" content="https://vwood.xyz/poetry/96bc6cd7-39bb-43c4-a824-1aba3c2fa010.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            聖帝撃壤歌四十聲
        </h2>
        <div class="author"><a href="/author/09bebe44-b981-4178-bd70-00a8339d7d39.html" title="陳陶" target="_blank">
                陳陶
            </a> (唐)
        </div>
        <div class="paragraphs">
            
                <div class="paragraph">
                    百六承堯緒，艱難土運昌。
                </div>
                
                <div class="paragraph">
                    太虛橫彗孛，中野鬬豺狼。
                </div>
                
                <div class="paragraph">
                    帝曰更吾嗣，時哉憶聖唐。
                </div>
                
                <div class="paragraph">
                    英星垂將校，神嶽誕忠良。
                </div>
                
                <div class="paragraph">
                    鍊石醫元氣，屠鼇正昊蒼。
                </div>
                
                <div class="paragraph">
                    掃原鋪一德，驅祲立三光。
                </div>
                
                <div class="paragraph">
                    大道重蘇息，真風再發揚。
                </div>
                
                <div class="paragraph">
                    芟夷踰舊跡，神聖掩前王。
                </div>
                
                <div class="paragraph">
                    郊酒酣寥廓，鴻恩受渺茫。
                </div>
                
                <div class="paragraph">
                    地圖龜負出，天誥鳳銜將。
                </div>
                
                <div class="paragraph">
                    雜貢來山峙，羣夷入鴈行。
                </div>
                
                <div class="paragraph">
                    紫泥搜海岱，鴻筆富巖廊。
                </div>
                
                <div class="paragraph">
                    鷹象敷宸極，寰瀛作瑞坊。
                </div>
                
                <div class="paragraph">
                    泥丸封八表，金鏡照中央。
                </div>
                
                <div class="paragraph">
                    構殿基麟趾，開藩表鳳翔。
                </div>
                
                <div class="paragraph">
                    鑾輿親稼穡，朱幌務蠶桑。
                </div>
                
                <div class="paragraph">
                    戎羯輸天馬，靈仙侍玉房。
                </div>
                
                <div class="paragraph">
                    宮儀水蒐甲，門衛綠沈槍。
                </div>
                
                <div class="paragraph">
                    陶鑄超三古，車書混萬方。
                </div>
                
                <div class="paragraph">
                    時巡望虞舜，蒐狩法殷湯。
                </div>
                
                <div class="paragraph">
                    化合謳謠滿，年豐鬼蜮藏。
                </div>
                
                <div class="paragraph">
                    政源歸牧馬，宮法付神羊。
                </div>
                
                <div class="paragraph">
                    寶鼎無靈應，金甌肯破傷。
                </div>
                
                <div class="paragraph">
                    封山昭茂績，祠執荅嘉祥。
                </div>
                
                <div class="paragraph">
                    在昔宮闈僭，仍罹羿浞殃。
                </div>
                
                <div class="paragraph">
                    牝雞何譈䜕，猘犬漫劻勷。
                </div>
                
                <div class="paragraph">
                    苗禱三靈怒，桓偷九族亡。
                </div>
                
                <div class="paragraph">
                    鯨鯢尋挂網，魑魅旋投荒。
                </div>
                
                <div class="paragraph">
                    松栢霜逾翠，芝蘭露更香。
                </div>
                
                <div class="paragraph">
                    聖謨流祚遠，仙系發源長。
                </div>
                
                <div class="paragraph">
                    島嶼征徭薄，漪瀾汎稻涼。
                </div>
                
                <div class="paragraph">
                    鳧魚饜飡啖，荷薜足衣裳。
                </div>
                
                <div class="paragraph">
                    寤寐華胥國，嬉遊太素鄉。
                </div>
                
                <div class="paragraph">
                    鷹鸇飛接翼，忠孝住連牆。
                </div>
                
                <div class="paragraph">
                    有叟能調鼎，無媒隱釣璜。
                </div>
                
                <div class="paragraph">
                    乾坤資識量，江海入文章。
                </div>
                
                <div class="paragraph">
                    野鶴思蓬闕，山麋憶廟堂。
                </div>
                
                <div class="paragraph">
                    泥沙空淬礪，星斗屢低昂。
                </div>
                
                <div class="paragraph">
                    歷草何因見，衢尊豈暫忘。
                </div>
                
                <div class="paragraph">
                    終隨嘉橘賦，霄漢謁羲皇。
                </div>
                
        </div>
    </div>
</body>

</html>