<!DOCTYPE html>
<html>

<head>
    <title>
        調李教授
    </title>
    <meta name="keywords" content="調李教授 -- 李復">
    <meta name="description" content="調李教授 -- 李復">
    <meta property="og:title" content="調李教授">
    <meta property="og:url" content="https://vwood.xyz/poetry/f0c641b6-f685-49a1-8b41-71fbbbd0fafd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            調李教授
        </h2>
        <div class="author"><a href="/author/b2acc82e-9341-4636-b1b5-614bb469b32a.html" title="李復" target="_blank">
                李復
            </a> (宋)
        </div>
        <div class="paragraphs">
            
                <div class="paragraph">
                    君不見屈平放逐南辭楚，顦顇行吟羣江浦。
                </div>
                
                <div class="paragraph">
                    一聞鼓枻笑獨醒，搔首低回愧漁父。
                </div>
                
                <div class="paragraph">
                    又不見淵明彭澤投簪纓，退隠衡門依五柳。
                </div>
                
                <div class="paragraph">
                    凝塵滿匣不鳴絃，頭上接䍦親漉酒。
                </div>
                
                <div class="paragraph">
                    爾後寥寥幾百年，醉鄉途路隔雲烟。
                </div>
                
                <div class="paragraph">
                    空看青鑑悲毛髮，不向芳尊問聖賢。
                </div>
                
                <div class="paragraph">
                    天邊酒星歎寂寞，太白相逢發嘲謔。
                </div>
                
                <div class="paragraph">
                    悲風苦霧動星愁，欲惱寒蟾對杯酌。
                </div>
                
                <div class="paragraph">
                    舞袖低回雙鶂退，曾憶婆娑拂仙桂。
                </div>
                
                <div class="paragraph">
                    雲間月下兩茫然，牢落江山無勝氣。
                </div>
                
                <div class="paragraph">
                    星星今古夢中身，巧力爭求身後名。
                </div>
                
                <div class="paragraph">
                    衛鶴莫矜軒冕貴，魯鶋曾見鼓鐘驚。
                </div>
                
                <div class="paragraph">
                    園林昨夜春風滿，待得花開春已半。
                </div>
                
                <div class="paragraph">
                    流鶑才怨曉紅飛，布穀已催秋種晚。
                </div>
                
                <div class="paragraph">
                    藻間養子碧魚肥，石上拳牙紫蕨齊。
                </div>
                
                <div class="paragraph">
                    柳下驚逢金騕褭，花深聞唱白銅鞮。
                </div>
                
                <div class="paragraph">
                    須知向眼光陰好，忍困饑腸守枯槁。
                </div>
                
                <div class="paragraph">
                    明年雖見舊花開，却恐花枝笑人老。
                </div>
                
                <div class="paragraph">
                    終南紫翠倚天高，渭水東流入海潮。
                </div>
                
                <div class="paragraph">
                    水去不回山不改，茫茫曾歷幾昏朝。
                </div>
                
                <div class="paragraph">
                    君看曠達是劉伶，寵辱冥心過一生。
                </div>
                
                <div class="paragraph">
                    枕麴潄醪方自得，任從耳畔發雷霆。
                </div>
                
        </div>
    </div>
</body>

</html>