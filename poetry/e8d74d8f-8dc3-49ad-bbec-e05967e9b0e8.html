<!DOCTYPE html>
<html>

<head>
    <title>
        沿檄柯山歸別張特秀
    </title>
    <meta name="keywords" content="沿檄柯山歸別張特秀 -- 樓鑰">
    <meta name="description" content="沿檄柯山歸別張特秀 -- 樓鑰">
    <meta property="og:title" content="沿檄柯山歸別張特秀">
    <meta property="og:url" content="https://vwood.xyz/poetry/e8d74d8f-8dc3-49ad-bbec-e05967e9b0e8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            沿檄柯山歸別張特秀
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    我昔志學年，侍親宦西安。
                </div>
                
                <div class="paragraph">
                    弟兄游庠校，見君平生歡。
                </div>
                
                <div class="paragraph">
                    君才獨穎出，逸駕不可攀。
                </div>
                
                <div class="paragraph">
                    夜窗共檠燈，春遊合盃盤。
                </div>
                
                <div class="paragraph">
                    虛堂卧雪嶺，傑閣橫雲山。
                </div>
                
                <div class="paragraph">
                    爛柯上危磴，烏巨沿溪灣。
                </div>
                
                <div class="paragraph">
                    是時氣相高，辯論俱瀾翻。
                </div>
                
                <div class="paragraph">
                    一別二十年，天街見峩冠。
                </div>
                
                <div class="paragraph">
                    殿廬看決科，藍袍立清班。
                </div>
                
                <div class="paragraph">
                    黄牒墨猶濕，大弨力能彎。
                </div>
                
                <div class="paragraph">
                    爾來又五載，短書能幾番。
                </div>
                
                <div class="paragraph">
                    茲焉捧檄來，吏牘方拏煩。
                </div>
                
                <div class="paragraph">
                    室邇歎人遠，一朝脫籠樊。
                </div>
                
                <div class="paragraph">
                    滿意縱劇談，痛飲到夜闌。
                </div>
                
                <div class="paragraph">
                    十步九太行，此事亦孔艱。
                </div>
                
                <div class="paragraph">
                    進哭老先生，畫圖慘青綸。
                </div>
                
                <div class="paragraph">
                    特顯顧何爲，一昔成大還。
                </div>
                
                <div class="paragraph">
                    回思我伯氏，人琴有餘嘆。
                </div>
                
                <div class="paragraph">
                    感今念疇昔，相與涕淚潸。
                </div>
                
                <div class="paragraph">
                    故人悵無幾，恍如春夢殘。
                </div>
                
                <div class="paragraph">
                    有酒不得飲，有琴不成彈。
                </div>
                
                <div class="paragraph">
                    復歸坐冷屋，使我凋朱顔。
                </div>
                
                <div class="paragraph">
                    我歸不可遲，倚門夢連環。
                </div>
                
                <div class="paragraph">
                    君言欲舂糧，伴我行路難。
                </div>
                
                <div class="paragraph">
                    欲去不得去，僧坊話閒關。
                </div>
                
                <div class="paragraph">
                    年各幾半百，後會鬢亦斑。
                </div>
                
                <div class="paragraph">
                    何處更有詩，此心匪石頑。
                </div>
                
                <div class="paragraph">
                    羣憂發孤笑，屬聯不當慳。
                </div>
                
                <div class="paragraph">
                    氣岸有如君，著身簿尉間。
                </div>
                
                <div class="paragraph">
                    鹽車勿長鳴，會當上天閑。
                </div>
                
                <div class="paragraph">
                    摻祛不忍別，雨聲爲潺潺。
                </div>
                
                <div class="paragraph">
                    君有門戶責，慇懃願加餐。
                </div>
                
        </div>
    </div>
</body>

</html>