<!DOCTYPE html>
<html>

<head>
    <title>
        紹興聖孝感通詩
    </title>
    <meta name="keywords" content="紹興聖孝感通詩 -- 張嵲">
    <meta name="description" content="紹興聖孝感通詩 -- 張嵲">
    <meta property="og:title" content="紹興聖孝感通詩">
    <meta property="og:url" content="https://vwood.xyz/poetry/20b9d51d-59e6-4a08-8f73-6f10de05dbb1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            紹興聖孝感通詩
        </h2>
        <div class="author"><a href="/author/f0a326fd-8228-42f5-86d5-9cf5654df5bb.html" title="張嵲" target="_blank">
                張嵲
            </a> (宋)
        </div>
        <div class="paragraphs">
            
                <div class="paragraph">
                    宋有天下，逮乎八世。
                </div>
                
                <div class="paragraph">
                    猛敵横生，侵欲不忌。
                </div>
                
                <div class="paragraph">
                    堯湯水旱，文景菑異。
                </div>
                
                <div class="paragraph">
                    數則使然，豈人攸塈。
                </div>
                
                <div class="paragraph">
                    皇帝承統，甚武且仁。
                </div>
                
                <div class="paragraph">
                    內銷姦孽，外備殊鄰。
                </div>
                
                <div class="paragraph">
                    濅明濅昌，師武臣力。
                </div>
                
                <div class="paragraph">
                    抵掌含怒，日思奮殛。
                </div>
                
                <div class="paragraph">
                    皇帝曰咨，咨女将臣。
                </div>
                
                <div class="paragraph">
                    慎守疆埸，以保吾民。
                </div>
                
                <div class="paragraph">
                    敵來則禦，折北勿追。
                </div>
                
                <div class="paragraph">
                    姑修吾德，以待所歸。
                </div>
                
                <div class="paragraph">
                    人亦有言，投鼠忌器。
                </div>
                
                <div class="paragraph">
                    矧彼狡焉，吾親是質。
                </div>
                
                <div class="paragraph">
                    彼兵攸恃，我則德攻。
                </div>
                
                <div class="paragraph">
                    靡以歲月，徼天之衷。
                </div>
                
                <div class="paragraph">
                    彼雖剛戾，不可擾馴。
                </div>
                
                <div class="paragraph">
                    我視其欲，以舒吾仁。
                </div>
                
                <div class="paragraph">
                    始我有衆，公卿庶士。
                </div>
                
                <div class="paragraph">
                    謂彼悍驕，庸知德義。
                </div>
                
                <div class="paragraph">
                    苟有誠信，金石爲開。
                </div>
                
                <div class="paragraph">
                    豚魚之孚，惟道之懷。
                </div>
                
                <div class="paragraph">
                    有唐睿真，亟詔求訪。
                </div>
                
                <div class="paragraph">
                    惻怛之誠，寧甘百誷。
                </div>
                
                <div class="paragraph">
                    皇帝曰咨，予由是心。
                </div>
                
                <div class="paragraph">
                    彼雖我詐，我惟爾忱。
                </div>
                
                <div class="paragraph">
                    孝悌之至，神明可通。
                </div>
                
                <div class="paragraph">
                    惟彼不信，天誘其衷。
                </div>
                
                <div class="paragraph">
                    行人是來，言棄舊惡。
                </div>
                
                <div class="paragraph">
                    我奉慈母，歸御長樂。
                </div>
                
                <div class="paragraph">
                    八月甲子，至行在所。
                </div>
                
                <div class="paragraph">
                    天子在所，天子郊迎，其從如雨。
                </div>
                
                <div class="paragraph">
                    老稚仰觀，踴躍呼舞。
                </div>
                
                <div class="paragraph">
                    卿士相趨，肅穆傴僂。
                </div>
                
                <div class="paragraph">
                    天地感通，發祥頽祉。
                </div>
                
                <div class="paragraph">
                    卿雲鬰興，輪囷離詭。
                </div>
                
                <div class="paragraph">
                    屏翳不驚，川后静波。
                </div>
                
                <div class="paragraph">
                    雲飛淵泳，讙聲相和。
                </div>
                
                <div class="paragraph">
                    玉虬沛艾，芝盖穹崇。
                </div>
                
                <div class="paragraph">
                    千乘雷動，萬騎風從。
                </div>
                
                <div class="paragraph">
                    天子是侍，如長樂宫。
                </div>
                
                <div class="paragraph">
                    渤澥爲杯，華嵩爲豆。
                </div>
                
                <div class="paragraph">
                    舉烽行炙，撞鐘命酒。
                </div>
                
                <div class="paragraph">
                    既勞王爵，下逮奔走。
                </div>
                
                <div class="paragraph">
                    萬歲稱觴，獻太母壽。
                </div>
                
                <div class="paragraph">
                    敷天之慶，周浹寰宇。
                </div>
                
                <div class="paragraph">
                    薄海內外，無或失所。
                </div>
                
                <div class="paragraph">
                    皇帝之孝，振古曷遇。
                </div>
                
                <div class="paragraph">
                    睿算無疆，永作民主。
                </div>
                
                <div class="paragraph">
                    人無疾癘，田多稷黍。
                </div>
                
                <div class="paragraph">
                    兵革不試，四夷款附。
                </div>
                
                <div class="paragraph">
                    太母萬年，康疆燕豫。
                </div>
                
                <div class="paragraph">
                    皇帝之孝，莫與比德。
                </div>
                
                <div class="paragraph">
                    錫羡無疆，子孫千億。
                </div>
                
                <div class="paragraph">
                    莞簟發祥，開統拓迹。
                </div>
                
                <div class="paragraph">
                    嶷嶷岐岐，詵詵翼翼。
                </div>
                
                <div class="paragraph">
                    有綠其車，有赤其舄。
                </div>
                
                <div class="paragraph">
                    太母萬年，含飴燕息。
                </div>
                
                <div class="paragraph">
                    始歸太母，小大具疑。
                </div>
                
                <div class="paragraph">
                    謂將我廷，胡寧以歸。
                </div>
                
                <div class="paragraph">
                    皇帝之孝，先定不易。
                </div>
                
                <div class="paragraph">
                    爰有廷臣，協比我德。
                </div>
                
                <div class="paragraph">
                    有贊其决，無貳其心。
                </div>
                
                <div class="paragraph">
                    指期待蔇，天實我臨。
                </div>
                
                <div class="paragraph">
                    曾無愆素，歸御愔愔。
                </div>
                
                <div class="paragraph">
                    凡是讙囂，盡爲歌吟。
                </div>
                
                <div class="paragraph">
                    天錫皇帝，示将保定。
                </div>
                
                <div class="paragraph">
                    太平之休，繄此其證。
                </div>
                
                <div class="paragraph">
                    際天所覆，咸爲我土。
                </div>
                
                <div class="paragraph">
                    含識之倫，我籍斯附。
                </div>
                
                <div class="paragraph">
                    充入舊貫，天臨萬方。
                </div>
                
                <div class="paragraph">
                    子子孫孫，永世克昌。
                </div>
                
        </div>
    </div>
</body>

</html>