<!DOCTYPE html>
<html>

<head>
    <title>
        送制帥林和叔歸
    </title>
    <meta name="keywords" content="送制帥林和叔歸 -- 樓鑰">
    <meta name="description" content="送制帥林和叔歸 -- 樓鑰">
    <meta property="og:title" content="送制帥林和叔歸">
    <meta property="og:url" content="https://vwood.xyz/poetry/d33063a0-6731-47a4-83d0-f4fc55a38365.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送制帥林和叔歸
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    使君一何清，鶴骨天與瘦。
                </div>
                
                <div class="paragraph">
                    少年場屋聲，六藝飽芳漱。
                </div>
                
                <div class="paragraph">
                    一行起作吏，所立已不苟。
                </div>
                
                <div class="paragraph">
                    立朝凜大節，論事幾及霤。
                </div>
                
                <div class="paragraph">
                    發言必體國，平正無矯揉。
                </div>
                
                <div class="paragraph">
                    藜藿爲不採，風采照宇宙。
                </div>
                
                <div class="paragraph">
                    出入有本末，眼見凡三就。
                </div>
                
                <div class="paragraph">
                    來不爲苟合，薦召乃結綬。
                </div>
                
                <div class="paragraph">
                    去亦不好高，三宿徐出晝。
                </div>
                
                <div class="paragraph">
                    天官豈不貴，陳義堅素守。
                </div>
                
                <div class="paragraph">
                    贛川嘗報政，復來守鄞鄮。
                </div>
                
                <div class="paragraph">
                    不求赫赫名，實出龔黄右。
                </div>
                
                <div class="paragraph">
                    情僞千萬端，到眼輒空透。
                </div>
                
                <div class="paragraph">
                    撫民過嬰兒，閭里息爭鬭。
                </div>
                
                <div class="paragraph">
                    姦胥及强梗，時用霹靂手。
                </div>
                
                <div class="paragraph">
                    人誦南山判，情通理亦究。
                </div>
                
                <div class="paragraph">
                    六邑俱帖靜，稱贊不容口。
                </div>
                
                <div class="paragraph">
                    律身至嚴冷，無能掣吾肘。
                </div>
                
                <div class="paragraph">
                    吏事精且勤，呼燭侵夜漏。
                </div>
                
                <div class="paragraph">
                    公退入家塾，諸孫後來秀。
                </div>
                
                <div class="paragraph">
                    吏卒不識面，洛誦出窗牖。
                </div>
                
                <div class="paragraph">
                    幾年南塘路，來往困僵仆。
                </div>
                
                <div class="paragraph">
                    一朝平似掌，行歌紛老幼。
                </div>
                
                <div class="paragraph">
                    公心信如水，古井波不皺。
                </div>
                
                <div class="paragraph">
                    榮觀處超然，軒冕亦何有。
                </div>
                
                <div class="paragraph">
                    翩翩欲賦歸，排雲屢騰奏。
                </div>
                
                <div class="paragraph">
                    廟論終不許，斯民方借寇。
                </div>
                
                <div class="paragraph">
                    上心重閔勞，祠官向廬阜。
                </div>
                
                <div class="paragraph">
                    闔境極攀戀，人人懷杜母。
                </div>
                
                <div class="paragraph">
                    君看卧轍人，誰能使奔走。
                </div>
                
                <div class="paragraph">
                    挽須不得留，百拜願公壽。
                </div>
                
                <div class="paragraph">
                    老我幸同朝，傾蓋已如舊。
                </div>
                
                <div class="paragraph">
                    聯事東西省，交情久益厚。
                </div>
                
                <div class="paragraph">
                    我歸公亦來，門戶託雲覆。
                </div>
                
                <div class="paragraph">
                    黄堂間參語，惟我甥與舅。
                </div>
                
                <div class="paragraph">
                    揚旌鳴鼓吹，賁此蓬蓽陋。
                </div>
                
                <div class="paragraph">
                    清談不及私，翁歸况不受。
                </div>
                
                <div class="paragraph">
                    義命孰不知，踐履或差繆。
                </div>
                
                <div class="paragraph">
                    惟公見善明，力行真耐久。
                </div>
                
                <div class="paragraph">
                    有時相與言，心同蘭其臭。
                </div>
                
                <div class="paragraph">
                    摻袪寧忍別，追送列觴豆。
                </div>
                
                <div class="paragraph">
                    公雖不好飲，勉爲引醇酎。
                </div>
                
                <div class="paragraph">
                    公去我亦隠，菽水翻綵袖。
                </div>
                
                <div class="paragraph">
                    花溪渺何許，望望幾雙堠。
                </div>
                
                <div class="paragraph">
                    千里共月明，懷人重搔首。
                </div>
                
                <div class="paragraph">
                    惟應折梅花，臨風爲三嗅。
                </div>
                
        </div>
    </div>
</body>

</html>