<!DOCTYPE html>
<html>

<head>
    <title>
        高風行懷本齋
    </title>
    <meta name="keywords" content="高風行懷本齋 -- 王柏">
    <meta name="description" content="高風行懷本齋 -- 王柏">
    <meta property="og:title" content="高風行懷本齋">
    <meta property="og:url" content="https://vwood.xyz/poetry/13f245af-7e89-4270-9c07-6bdaeba9d4e6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            高風行懷本齋
        </h2>
        <div class="author"><a href="/author/a21c0192-36c9-4e1e-a40f-a42a087d9dbc.html" title="王柏" target="_blank">
                王柏
            </a> (宋)
        </div>
        <div class="paragraphs">
            
                <div class="paragraph">
                    人皆喜君出，我獨喜君歸。
                </div>
                
                <div class="paragraph">
                    君出豈不媺，事業生光輝。
                </div>
                
                <div class="paragraph">
                    君歸亦不惡，風味高一時。
                </div>
                
                <div class="paragraph">
                    人才有消長，世運有盛衰。
                </div>
                
                <div class="paragraph">
                    公論不可泯，隠顯觀妍媸。
                </div>
                
                <div class="paragraph">
                    隠者未必是，顯者豈皆非。
                </div>
                
                <div class="paragraph">
                    遁世媿無悶，貧賤不可移。
                </div>
                
                <div class="paragraph">
                    得時必行志，斯世相綱維。
                </div>
                
                <div class="paragraph">
                    無悶是在我，行志未可期。
                </div>
                
                <div class="paragraph">
                    一處特易易，一出真難持。
                </div>
                
                <div class="paragraph">
                    利欲政滔天，四海皆瘡痍。
                </div>
                
                <div class="paragraph">
                    世俗所榮者，君子方鄙之。
                </div>
                
                <div class="paragraph">
                    君開青雲步，要津夫何疑。
                </div>
                
                <div class="paragraph">
                    手揮體國略，口訥阿世詞。
                </div>
                
                <div class="paragraph">
                    長揖羣玉府，拔足逃阱機。
                </div>
                
                <div class="paragraph">
                    黄鵠已高舉，甕盎喧醯雞。
                </div>
                
                <div class="paragraph">
                    苕霅有清泚，一洗京塵緇。
                </div>
                
                <div class="paragraph">
                    故舊述間闊，松楸慰時思。
                </div>
                
                <div class="paragraph">
                    蘭茁濯庭下，菊蕊黄東籬。
                </div>
                
                <div class="paragraph">
                    酒熟蟹螯健，橙香鱸膾肥。
                </div>
                
                <div class="paragraph">
                    至哉天下樂，何須卿相爲。
                </div>
                
                <div class="paragraph">
                    解我橐中書，極深更研幾。
                </div>
                
                <div class="paragraph">
                    聖門八字開，廣大涵精微。
                </div>
                
                <div class="paragraph">
                    或參華山席，先天探包羲。
                </div>
                
                <div class="paragraph">
                    或巾高陽車，同載膝上兒。
                </div>
                
                <div class="paragraph">
                    苟足今世具，小需時運宜。
                </div>
                
                <div class="paragraph">
                    天意欲平治，當今非吾誰。
                </div>
                
        </div>
    </div>
</body>

</html>