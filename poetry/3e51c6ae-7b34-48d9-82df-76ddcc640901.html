<!DOCTYPE html>
<html>

<head>
    <title>
        送陳糾任滿歸
    </title>
    <meta name="keywords" content="送陳糾任滿歸 -- 姚勉">
    <meta name="description" content="送陳糾任滿歸 -- 姚勉">
    <meta property="og:title" content="送陳糾任滿歸">
    <meta property="og:url" content="https://vwood.xyz/poetry/3e51c6ae-7b34-48d9-82df-76ddcc640901.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送陳糾任滿歸
        </h2>
        <div class="author"><a href="/author/ed9b62d6-78f4-488d-a164-ba4e32b08210.html" title="姚勉" target="_blank">
                姚勉
            </a> (宋)
        </div>
        <div class="paragraphs">
            
                <div class="paragraph">
                    江西道院春風裏，田里嘆愁聲不起。
                </div>
                
                <div class="paragraph">
                    黄堂太守政如神，館閣掾官清似水。
                </div>
                
                <div class="paragraph">
                    掾官皆清誰最優，寮中錄參陳太丘。
                </div>
                
                <div class="paragraph">
                    奮身原自科第出，不比刀筆庸常流。
                </div>
                
                <div class="paragraph">
                    生平妙得書中趣，默會欽哉恤刑句。
                </div>
                
                <div class="paragraph">
                    木天玉堂未肯遊，且爲黎黔了冤訴。
                </div>
                
                <div class="paragraph">
                    操心仁恕真崔公，湯瀋沐浴羣囚同。
                </div>
                
                <div class="paragraph">
                    雷轟電燭不留滯，狴犴昔滿今俱空。
                </div>
                
                <div class="paragraph">
                    歸巢羣鵲依庭木，春晝圜扉芳草綠。
                </div>
                
                <div class="paragraph">
                    政成來泛幕中蓮，吏案凝塵無訟牘。
                </div>
                
                <div class="paragraph">
                    幾年摧政冰霜嚴，生怕歡與愁俱添。
                </div>
                
                <div class="paragraph">
                    公揮椽筆議革弊，和氣靄靄生青帘。
                </div>
                
                <div class="paragraph">
                    感恩戴德殊未已，鳳詔飛來趣行李。
                </div>
                
                <div class="paragraph">
                    雲衢直上驟驊騮，一日追風千萬里。
                </div>
                
                <div class="paragraph">
                    昔公留此民如瘳，今公去此民如愁。
                </div>
                
                <div class="paragraph">
                    父老何嘗欲君去，州縣但恐難公留。
                </div>
                
                <div class="paragraph">
                    陳平他日宰天下，大志奇材見分社。
                </div>
                
                <div class="paragraph">
                    况公陰德似于公，寧不高車乘駟馬。
                </div>
                
                <div class="paragraph">
                    于公受報在子孫，天今報公及公身。
                </div>
                
                <div class="paragraph">
                    公身榮顯復子孫，造物豈負真賢人。
                </div>
                
                <div class="paragraph">
                    錦帆招颭鼕鼕鼓，愁聽數聲離岸櫓。
                </div>
                
                <div class="paragraph">
                    公還爲雨澤九州，多爲高安添滴雨。
                </div>
                
        </div>
    </div>
</body>

</html>