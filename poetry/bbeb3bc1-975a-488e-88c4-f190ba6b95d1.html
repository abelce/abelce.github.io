<!DOCTYPE html>
<html>

<head>
    <title>
        感舊陳情五十韻獻淮南李僕射
    </title>
    <meta name="keywords" content="感舊陳情五十韻獻淮南李僕射 -- 溫庭筠">
    <meta name="description" content="感舊陳情五十韻獻淮南李僕射 -- 溫庭筠">
    <meta property="og:title" content="感舊陳情五十韻獻淮南李僕射">
    <meta property="og:url" content="https://vwood.xyz/poetry/bbeb3bc1-975a-488e-88c4-f190ba6b95d1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            感舊陳情五十韻獻淮南李僕射
        </h2>
        <div class="author"><a href="/author/4f928449-a9a4-4678-9506-5dccd98e279d.html" title="溫庭筠" target="_blank">
                溫庭筠
            </a> (唐)
        </div>
        <div class="paragraphs">
            
                <div class="paragraph">
                    嵇紹垂髫日，山濤筮仕年。
                </div>
                
                <div class="paragraph">
                    琴樽陳席上，紈綺拜牀前。
                </div>
                
                <div class="paragraph">
                    鄰里纔三徙，雲霄已九遷。
                </div>
                
                <div class="paragraph">
                    感深情戃怳，言發淚潺湲。
                </div>
                
                <div class="paragraph">
                    憶昔龍圖盛，方今鶴羽全。
                </div>
                
                <div class="paragraph">
                    桂枝香可襲，楊葉舊頻穿。
                </div>
                
                <div class="paragraph">
                    玉籍標人瑞，金丹化地仙。
                </div>
                
                <div class="paragraph">
                    賦成攢筆寫，歌出滿城傳。
                </div>
                
                <div class="paragraph">
                    既矯排虛翅，將持造物權。
                </div>
                
                <div class="paragraph">
                    萬靈思鼓鑄，羣品待陶甄。
                </div>
                
                <div class="paragraph">
                    視草絲綸出，持綱雨露懸。
                </div>
                
                <div class="paragraph">
                    法行黃道內，居近翠華邊。
                </div>
                
                <div class="paragraph">
                    書迹臨湯鼎，吟聲接舜絃。
                </div>
                
                <div class="paragraph">
                    白麻紅燭夜，清漏紫微天。
                </div>
                
                <div class="paragraph">
                    雷電隨神筆，魚龍落彩牋。
                </div>
                
                <div class="paragraph">
                    閑宵陪雍畤，清暑在甘泉。
                </div>
                
                <div class="paragraph">
                    耿介非持祿，優游是養賢。
                </div>
                
                <div class="paragraph">
                    冰清臨百粵，風靡化三川。
                </div>
                
                <div class="paragraph">
                    委寄崇推轂，威儀壓控弦。
                </div>
                
                <div class="paragraph">
                    梁園提彀騎，淮水換戎旃。
                </div>
                
                <div class="paragraph">
                    照日青油濕，迎風錦帳鮮。
                </div>
                
                <div class="paragraph">
                    黛蛾陳二八，珠履列三千。
                </div>
                
                <div class="paragraph">
                    舞轉廻紅袖，歌愁歛翠鈿。
                </div>
                
                <div class="paragraph">
                    滿堂開照曜，分座儼嬋娟。
                </div>
                
                <div class="paragraph">
                    油額芙蓉帳，香塵玳瑁筵。
                </div>
                
                <div class="paragraph">
                    繡旗隨影合，金陣似波旋。
                </div>
                
                <div class="paragraph">
                    緹幕深廻互，朱門暗接連。
                </div>
                
                <div class="paragraph">
                    彩虬蟠畫戟，花馬立金鞭。
                </div>
                
                <div class="paragraph">
                    有客將誰託，無媒竊自憐。
                </div>
                
                <div class="paragraph">
                    抑揚中散曲，漂泊孝廉船。
                </div>
                
                <div class="paragraph">
                    未展干時策，徒拋負郭田。
                </div>
                
                <div class="paragraph">
                    轉蓬猶邈爾，懷橘更澘然。
                </div>
                
                <div class="paragraph">
                    投足乖蹊逕，冥心向簡編。
                </div>
                
                <div class="paragraph">
                    未知魚躍地，空媿鹿鳴篇。
                </div>
                
                <div class="paragraph">
                    稷下期方至，漳濱病未痊。
                </div>
                
                <div class="paragraph">
                    定非籠外鳥，真是殼中蟬。
                </div>
                
                <div class="paragraph">
                    蕙逕鄰幽澹，荆扉興靜便。
                </div>
                
                <div class="paragraph">
                    草堂苔點點，蔬囿水濺濺。
                </div>
                
                <div class="paragraph">
                    釣罷溪雲重，樵歸澗月圓。
                </div>
                
                <div class="paragraph">
                    嬾多成宿疢，愁甚似春眠。
                </div>
                
                <div class="paragraph">
                    木直終難怨，膏明只自煎。
                </div>
                
                <div class="paragraph">
                    鄭鄉空健羨，陳榻未招延。
                </div>
                
                <div class="paragraph">
                    旅食逢春盡，羈遊爲事牽。
                </div>
                
                <div class="paragraph">
                    宦無毛義檄，婚乏阮脩錢。
                </div>
                
                <div class="paragraph">
                    冉弱營中柳，披敷幕下蓮。
                </div>
                
                <div class="paragraph">
                    儻能容委質，非敢望差肩。
                </div>
                
                <div class="paragraph">
                    澀劒猶堪淬，餘朱或可研。
                </div>
                
                <div class="paragraph">
                    從師當鼓篋，窮理久忘筌。
                </div>
                
                <div class="paragraph">
                    折簡能榮瘁，遺簪莫棄捐。
                </div>
                
                <div class="paragraph">
                    韶光如見借，寒谷變風煙。
                </div>
                
        </div>
    </div>
</body>

</html>