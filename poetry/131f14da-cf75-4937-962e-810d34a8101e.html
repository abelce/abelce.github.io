<!DOCTYPE html>
<html>

<head>
    <title>
        同舍弟恭歲暮寄晉州李六協律三十韻
    </title>
    <meta name="keywords" content="同舍弟恭歲暮寄晉州李六協律三十韻 -- 呂溫">
    <meta name="description" content="同舍弟恭歲暮寄晉州李六協律三十韻 -- 呂溫">
    <meta property="og:title" content="同舍弟恭歲暮寄晉州李六協律三十韻">
    <meta property="og:url" content="https://vwood.xyz/poetry/131f14da-cf75-4937-962e-810d34a8101e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            同舍弟恭歲暮寄晉州李六協律三十韻
        </h2>
        <div class="author"><a href="/author/e929a605-7a88-4786-81a8-d1645e06f377.html" title="呂溫" target="_blank">
                呂溫
            </a> (唐)
        </div>
        <div class="paragraphs">
            
                <div class="paragraph">
                    古人猶悲秋，況復歲暮時。
                </div>
                
                <div class="paragraph">
                    急景迫流念，窮陰結長悲。
                </div>
                
                <div class="paragraph">
                    陽烏下西嶺，月鵲驚南枝。
                </div>
                
                <div class="paragraph">
                    攬衣步霜砌，倚杖臨冰池。
                </div>
                
                <div class="paragraph">
                    怳怳若有失，悄悄良不怡。
                </div>
                
                <div class="paragraph">
                    忽聞晨起吟，宛是同所思。
                </div>
                
                <div class="paragraph">
                    有美壯感激，無何遠棲遲。
                </div>
                
                <div class="paragraph">
                    摧藏變化用，掩抑扶搖姿。
                </div>
                
                <div class="paragraph">
                    時傑豈虛出，天道信可欺。
                </div>
                
                <div class="paragraph">
                    巨川望汔濟，寒谷待潛吹。
                </div>
                
                <div class="paragraph">
                    劒匣益精利，玉韜寧磷緇。
                </div>
                
                <div class="paragraph">
                    戒哉輕沽諸，行矣自寵之。
                </div>
                
                <div class="paragraph">
                    伊我抱微尚，仲氏即心期。
                </div>
                
                <div class="paragraph">
                    討論自少小，形影相差池。
                </div>
                
                <div class="paragraph">
                    比來胸中氣，欲耀天下奇。
                </div>
                
                <div class="paragraph">
                    雲雨沛蕭艾，煙閣雙萎蕤。
                </div>
                
                <div class="paragraph">
                    幾年困方枘，一旦迷多岐。
                </div>
                
                <div class="paragraph">
                    道因窮理悟，命以盡性知。
                </div>
                
                <div class="paragraph">
                    事去類絕弦，時來如轉規。
                </div>
                
                <div class="paragraph">
                    伊呂偶然得，孔墨徒爾爲。
                </div>
                
                <div class="paragraph">
                    早行多露悔，強進觸藩羸。
                </div>
                
                <div class="paragraph">
                    功名豈身利，仁義非吾私。
                </div>
                
                <div class="paragraph">
                    萬物自身化，一失何驅馳。
                </div>
                
                <div class="paragraph">
                    不如任行止，委命安所宜。
                </div>
                
                <div class="paragraph">
                    勸君休感歎，與予陶希夷。
                </div>
                
                <div class="paragraph">
                    明年郊天後，慶澤歲華滋。
                </div>
                
                <div class="paragraph">
                    曲水杏花雪，香街青柳絲。
                </div>
                
                <div class="paragraph">
                    良時且暫歡，罇酒聊共持。
                </div>
                
                <div class="paragraph">
                    閑過漆園叟，醉看五陵兒。
                </div>
                
                <div class="paragraph">
                    寄言思隱處，不久來相追。
                </div>
                
        </div>
    </div>
</body>

</html>