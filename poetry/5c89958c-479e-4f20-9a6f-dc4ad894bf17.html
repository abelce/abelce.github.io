<!DOCTYPE html>
<html>

<head>
    <title>
        讀放翁詩作
    </title>
    <meta name="keywords" content="讀放翁詩作 -- 方回">
    <meta name="description" content="讀放翁詩作 -- 方回">
    <meta property="og:title" content="讀放翁詩作">
    <meta property="og:url" content="https://vwood.xyz/poetry/5c89958c-479e-4f20-9a6f-dc4ad894bf17.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            讀放翁詩作
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    放翁六十二，起家守嚴陵。
                </div>
                
                <div class="paragraph">
                    三稔即祗召，禮闈直青綾。
                </div>
                
                <div class="paragraph">
                    虛翁四十九，外補當兵興。
                </div>
                
                <div class="paragraph">
                    七稔始受代，萬死脫怨憎。
                </div>
                
                <div class="paragraph">
                    放翁□□豪，决起天池鵬。
                </div>
                
                <div class="paragraph">
                    短章異大篇，往往蛟龍騰。
                </div>
                
                <div class="paragraph">
                    虛翁亦嗜詩，瘦骨枯峻嶒。
                </div>
                
                <div class="paragraph">
                    欲和郡中作，百冗嗟弗能。
                </div>
                
                <div class="paragraph">
                    曩讀劍南集，幾夜挑孤燈。
                </div>
                
                <div class="paragraph">
                    今茲一再讀，憤氣填我膺。
                </div>
                
                <div class="paragraph">
                    公昔承平日，從容泥軾憑。
                </div>
                
                <div class="paragraph">
                    嘯詠遍泉石，醉樂多賓朋。
                </div>
                
                <div class="paragraph">
                    而我值變故，禍患來相仍。
                </div>
                
                <div class="paragraph">
                    撚鬚意少暇，曉夕惟戰兢。
                </div>
                
                <div class="paragraph">
                    拙稿千取百，秋暮號蟬蠅。
                </div>
                
                <div class="paragraph">
                    仰望子陸子，絕意天階升。
                </div>
                
                <div class="paragraph">
                    忽夢一老仙，電眸齒如冰。
                </div>
                
                <div class="paragraph">
                    手執玉如意，坐控琴高鯪。
                </div>
                
                <div class="paragraph">
                    指麾若講授，揖我謂我譍。
                </div>
                
                <div class="paragraph">
                    大道有壇陛，所□□級登。
                </div>
                
                <div class="paragraph">
                    汝年故未耄，亢健侔霜鷹。
                </div>
                
                <div class="paragraph">
                    乞汝九萬牋，但勤攻剡藤。
                </div>
                
                <div class="paragraph">
                    異日大羅天，後車許汝乘。
                </div>
                
                <div class="paragraph">
                    西風蕭蕭凉，桐江碧澄澄。
                </div>
                
                <div class="paragraph">
                    祕訣隠丹崖，古刻刓蒼稜。
                </div>
                
                <div class="paragraph">
                    萬重雲霧間，往問南山僧。
                </div>
                
        </div>
    </div>
</body>

</html>