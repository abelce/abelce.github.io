<!DOCTYPE html>
<html>

<head>
    <title>
        游東陽涵碧亭劉夢得所賦詩也明日過中興寺遊覽終日記所見
    </title>
    <meta name="keywords" content="游東陽涵碧亭劉夢得所賦詩也明日過中興寺遊覽終日記所見 -- 王銍">
    <meta name="description" content="游東陽涵碧亭劉夢得所賦詩也明日過中興寺遊覽終日記所見 -- 王銍">
    <meta property="og:title" content="游東陽涵碧亭劉夢得所賦詩也明日過中興寺遊覽終日記所見">
    <meta property="og:url" content="https://vwood.xyz/poetry/fabef66e-cfcb-425c-afe1-b31cee638c2b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            游東陽涵碧亭劉夢得所賦詩也明日過中興寺遊覽終日記所見
        </h2>
        <div class="author"><a href="/author/113c5c92-4ac1-43b4-a29e-0e84e4c89256.html" title="王銍" target="_blank">
                王銍
            </a> (宋)
        </div>
        <div class="paragraphs">
            
                <div class="paragraph">
                    我遊東陽城，隠侯昔所制。
                </div>
                
                <div class="paragraph">
                    山川無古今，城邑有存廢。
                </div>
                
                <div class="paragraph">
                    夢寐涵碧亭，草間得遺記。
                </div>
                
                <div class="paragraph">
                    飛流落天明，噴灑寒玉碎。
                </div>
                
                <div class="paragraph">
                    停車風雪中，豈特生秋意。
                </div>
                
                <div class="paragraph">
                    李杜到韓劉，崢嶸相品次。
                </div>
                
                <div class="paragraph">
                    景因真賞見，遺句細吟味。
                </div>
                
                <div class="paragraph">
                    假蓋上前峯，提携有兒稚。
                </div>
                
                <div class="paragraph">
                    明朝春開晴，步到中興寺。
                </div>
                
                <div class="paragraph">
                    山僧引客遊，佳處相指示。
                </div>
                
                <div class="paragraph">
                    羣峯四抱圓，浮煙生暖翠。
                </div>
                
                <div class="paragraph">
                    唐年故刺史，宅作布金地。
                </div>
                
                <div class="paragraph">
                    報以遺姓存，猶感邑中厲。
                </div>
                
                <div class="paragraph">
                    寶月生旁邑，應真傳絕藝。
                </div>
                
                <div class="paragraph">
                    峨峨畫三佛，張吳意能儷。
                </div>
                
                <div class="paragraph">
                    氣象隨世低，病鶻無猛鷙。
                </div>
                
                <div class="paragraph">
                    碑陰筆縱橫，才翁雄近世。
                </div>
                
                <div class="paragraph">
                    疑是蘇躭鶴，去家已千歲。
                </div>
                
                <div class="paragraph">
                    懷土一來歸，故畫華表字。
                </div>
                
                <div class="paragraph">
                    上方有重閣，景與衆山會。
                </div>
                
                <div class="paragraph">
                    一酌玻璃泉，碧色劍鋩淬。
                </div>
                
                <div class="paragraph">
                    小叢相思樹，紅蘂粲丹荔。
                </div>
                
                <div class="paragraph">
                    僧言此芳根，草木獨靈異。
                </div>
                
                <div class="paragraph">
                    上枝花盡開，下實方委墜。
                </div>
                
                <div class="paragraph">
                    開落俟相見，終始周一歲。
                </div>
                
                <div class="paragraph">
                    不同桃與李，華實苦相避。
                </div>
                
                <div class="paragraph">
                    愧師論應實，未辨談實際。
                </div>
                
                <div class="paragraph">
                    山寒足力疲，蕙帳聊假寐。
                </div>
                
                <div class="paragraph">
                    交錯佛衣巾，紅綠錯裙袂。
                </div>
                
                <div class="paragraph">
                    雖非維摩室，天女亦游戲。
                </div>
                
                <div class="paragraph">
                    起濯古銅壺，凜凜存往製。
                </div>
                
                <div class="paragraph">
                    滌手焚妙香，剩與洗塵滓。
                </div>
                
                <div class="paragraph">
                    欹枕聽松風，爲我勤解穢。
                </div>
                
                <div class="paragraph">
                    幽尋欲黄昏，小圃春物麗。
                </div>
                
                <div class="paragraph">
                    落日在前峯，駘蕩東君醉。
                </div>
                
                <div class="paragraph">
                    宮娥失翠鈿，摇蕩誰復制。
                </div>
                
                <div class="paragraph">
                    風起落花多，翩然如墜珥。
                </div>
                
                <div class="paragraph">
                    植杖久裴回，羈旅得少慰。
                </div>
                
                <div class="paragraph">
                    恨無昔人語，剖析發幽秘。
                </div>
                
                <div class="paragraph">
                    明朝漫回首，長途方聳轡。
                </div>
                
                <div class="paragraph">
                    綿綿芳草多，天涯亂愁思。
                </div>
                
        </div>
    </div>
</body>

</html>