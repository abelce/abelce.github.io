<!DOCTYPE html>
<html>

<head>
    <title>
        平生八見女而存者五人比又得女少稷作詩見寬次韵謝之
    </title>
    <meta name="keywords" content="平生八見女而存者五人比又得女少稷作詩見寬次韵謝之 -- 韓元吉">
    <meta name="description" content="平生八見女而存者五人比又得女少稷作詩見寬次韵謝之 -- 韓元吉">
    <meta property="og:title" content="平生八見女而存者五人比又得女少稷作詩見寬次韵謝之">
    <meta property="og:url" content="https://vwood.xyz/poetry/a4dbe920-956a-4952-8b2b-3be7e62a0ede.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            平生八見女而存者五人比又得女少稷作詩見寬次韵謝之
        </h2>
        <div class="author"><a href="/author/60c88c25-42ca-4470-aaf6-4197f0baf647.html" title="韓元吉" target="_blank">
                韓元吉
            </a> (宋)
        </div>
        <div class="paragraphs">
            
                <div class="paragraph">
                    漸老思似續，撫懷良惘然。
                </div>
                
                <div class="paragraph">
                    空餘歲寒心，凜凜松柏堅。
                </div>
                
                <div class="paragraph">
                    平生孔明婦，貧賤房且專。
                </div>
                
                <div class="paragraph">
                    生女不生男，造物寧我偏。
                </div>
                
                <div class="paragraph">
                    孌彼五嬌兒，弄瓦相隨肩。
                </div>
                
                <div class="paragraph">
                    人言可禦盜，無乃繆以千。
                </div>
                
                <div class="paragraph">
                    囊金不辦嫁，擇婿那敢全。
                </div>
                
                <div class="paragraph">
                    今年又增一，比比安求旃。
                </div>
                
                <div class="paragraph">
                    覺貧與覺富，可笑還可憐。
                </div>
                
                <div class="paragraph">
                    向來兩童烏，泡幻隨變遷。
                </div>
                
                <div class="paragraph">
                    應門固未計，疇復與我玄。
                </div>
                
                <div class="paragraph">
                    我家豈無人，文章紹編箋。
                </div>
                
                <div class="paragraph">
                    經心不能釋，欲語氣已填。
                </div>
                
                <div class="paragraph">
                    筮言晚當見，默禱資明蠲。
                </div>
                
                <div class="paragraph">
                    行年且四十，那得慰眼前。
                </div>
                
                <div class="paragraph">
                    陶公謂勝無，此論吾師焉。
                </div>
                
                <div class="paragraph">
                    舒宣儻可待，弓裘猶足傳。
                </div>
                
                <div class="paragraph">
                    今者事方殷，煩君費詩篇。
                </div>
                
                <div class="paragraph">
                    君詩妙難敵，巨刃迎小鮮。
                </div>
                
                <div class="paragraph">
                    炯炯明月珠，一一照眼圓。
                </div>
                
                <div class="paragraph">
                    吁嗟人生事，歲月如奔川。
                </div>
                
                <div class="paragraph">
                    豈不舒我憂，熊羆夢豐年。
                </div>
                
                <div class="paragraph">
                    蓬門亦何祥，但見巾帨懸。
                </div>
                
                <div class="paragraph">
                    會當亦添丁，荷鋤賦歸田。
                </div>
                
                <div class="paragraph">
                    老妻鼓掌笑，子意將誰愆。
                </div>
                
                <div class="paragraph">
                    須知百男惡，未若一女賢。
                </div>
                
                <div class="paragraph">
                    矧子四壁空，蓋頭無尺椽。
                </div>
                
                <div class="paragraph">
                    兒女分所定，底用相鑱鐫。
                </div>
                
                <div class="paragraph">
                    尚應具扁舟，江湖窮泝沿。
                </div>
                
                <div class="paragraph">
                    爲君聘絡秀，椎牛事烹煎。
                </div>
                
        </div>
    </div>
</body>

</html>