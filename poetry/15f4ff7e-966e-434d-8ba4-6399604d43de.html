<!DOCTYPE html>
<html>

<head>
    <title>
        甲午孟夏祝公輔道過山中遂偕如上饒赴孟史君之約至萬村阻水卧樓上共談己丑同舟雁汊遇風之苦明日水退途中得長句呈公輔
    </title>
    <meta name="keywords" content="甲午孟夏祝公輔道過山中遂偕如上饒赴孟史君之約至萬村阻水卧樓上共談己丑同舟雁汊遇風之苦明日水退途中得長句呈公輔 -- 黎廷瑞">
    <meta name="description" content="甲午孟夏祝公輔道過山中遂偕如上饒赴孟史君之約至萬村阻水卧樓上共談己丑同舟雁汊遇風之苦明日水退途中得長句呈公輔 -- 黎廷瑞">
    <meta property="og:title" content="甲午孟夏祝公輔道過山中遂偕如上饒赴孟史君之約至萬村阻水卧樓上共談己丑同舟雁汊遇風之苦明日水退途中得長句呈公輔">
    <meta property="og:url" content="https://vwood.xyz/poetry/15f4ff7e-966e-434d-8ba4-6399604d43de.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            甲午孟夏祝公輔道過山中遂偕如上饒赴孟史君之約至萬村阻水卧樓上共談己丑同舟雁汊遇風之苦明日水退途中得長句呈公輔
        </h2>
        <div class="author"><a href="/author/c88533a5-c042-4204-a161-e4b2ee92127e.html" title="黎廷瑞" target="_blank">
                黎廷瑞
            </a> (宋)
        </div>
        <div class="paragraphs">
            
                <div class="paragraph">
                    南山有田不歸種，大瓠濩落無所用。
                </div>
                
                <div class="paragraph">
                    遂令沉沉走長江，萬里艱危憶君共。
                </div>
                
                <div class="paragraph">
                    嘗疑公佩延平劍，引得九淵龍子鬨。
                </div>
                
                <div class="paragraph">
                    雁汊渡頭鏖北風，真是脫身人鮓甕。
                </div>
                
                <div class="paragraph">
                    當時意氣杯溟渤，笑殺篙師窮欲慟。
                </div>
                
                <div class="paragraph">
                    千金之子不垂堂，默坐沉思還自痛。
                </div>
                
                <div class="paragraph">
                    歸來結屋萬山中，手植桃花欲成洞。
                </div>
                
                <div class="paragraph">
                    敲門者誰吾故人，色筆熒熒如彩鳳。
                </div>
                
                <div class="paragraph">
                    連宵劇談山月落，一浣胸中塵土空。
                </div>
                
                <div class="paragraph">
                    忻然共駕赴幽期，滿路薰風入吟諷。
                </div>
                
                <div class="paragraph">
                    萬村孤館明且潔，浴罷桃笙玉壺凍。
                </div>
                
                <div class="paragraph">
                    神君謁帝愁晝熱，夜半騎𬳮不施鞚。
                </div>
                
                <div class="paragraph">
                    偷决銀河灌火輪，玄化陰機神簸弄。
                </div>
                
                <div class="paragraph">
                    小溪如綫不自容，更奈亂流趨者衆。
                </div>
                
                <div class="paragraph">
                    劃爾掀波似轉雷，居然入室如流汞。
                </div>
                
                <div class="paragraph">
                    須臾便恐化桑田，咫尺還憂沒茅棟。
                </div>
                
                <div class="paragraph">
                    絕憐榻上閙蛙黽，安得天邊明螮蝀。
                </div>
                
                <div class="paragraph">
                    午樓欹枕聽濤聲，喚醒六年淮海夢。
                </div>
                
                <div class="paragraph">
                    青山淡淡坐神馳，白鷺悠悠空目送。
                </div>
                
                <div class="paragraph">
                    明朝水退得新晴，兩鳥故應天所縱。
                </div>
                
                <div class="paragraph">
                    乃知處險自有道，一靜可以該百動。
                </div>
                
                <div class="paragraph">
                    橫石斷橋沙逕曲，蒼藤翠木烟霏重。
                </div>
                
                <div class="paragraph">
                    小車穿壁我徐行，瘦蹇涉流君自控。
                </div>
                
                <div class="paragraph">
                    狂遊滿眼驚俗輩，疲役回頭慚僕從。
                </div>
                
                <div class="paragraph">
                    倩誰寫作山行圖，持似衡湖作清供。
                </div>
                
        </div>
    </div>
</body>

</html>