<!DOCTYPE html>
<html>

<head>
    <title>
        奉寄單州太守王聖欽
    </title>
    <meta name="keywords" content="奉寄單州太守王聖欽 -- 呂陶">
    <meta name="description" content="奉寄單州太守王聖欽 -- 呂陶">
    <meta property="og:title" content="奉寄單州太守王聖欽">
    <meta property="og:url" content="https://vwood.xyz/poetry/c87e5e7c-3dba-4fec-94e9-48594b774471.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉寄單州太守王聖欽
        </h2>
        <div class="author"><a href="/author/ef81a123-4c50-4fd2-85c1-3ece2cbb71bb.html" title="呂陶" target="_blank">
                呂陶
            </a> (宋)
        </div>
        <div class="paragraphs">
            
                <div class="paragraph">
                    昔嘗請郡歸東川，衰遲幸會使者賢。
                </div>
                
                <div class="paragraph">
                    開誠論議簡條目，一境草木沾春妍。
                </div>
                
                <div class="paragraph">
                    公齋清暇弄詩筆，更唱迭和多長篇。
                </div>
                
                <div class="paragraph">
                    歲豊民樂尚蠶市，撼罍鬬鼓殊喧闐。
                </div>
                
                <div class="paragraph">
                    東山西寺頗壮觀，飲帳或在山之巔。
                </div>
                
                <div class="paragraph">
                    踏青摸石循故事，浣花亦倣成都船。
                </div>
                
                <div class="paragraph">
                    相從對酒毎一笑，聊與遠俗同欣然。
                </div>
                
                <div class="paragraph">
                    北巖石穴廣似洞，疑是古昔棲神仙。
                </div>
                
                <div class="paragraph">
                    火雲燒空赤日猛，及到此地如冰淵。
                </div>
                
                <div class="paragraph">
                    清風滿懷興未盡，四望晚景增留連。
                </div>
                
                <div class="paragraph">
                    平生宦遊此最適，不覺弦晦相推遷。
                </div>
                
                <div class="paragraph">
                    郵筒忽報謫書至，君命嚴重敢不虔。
                </div>
                
                <div class="paragraph">
                    試思衡嶽詢遠近，里堠去蜀凡八千。
                </div>
                
                <div class="paragraph">
                    蒼黄去郡别我友，一意調琴中斷弦。
                </div>
                
                <div class="paragraph">
                    回首鄉邦止數驛，欲頃血淚辭松阡。
                </div>
                
                <div class="paragraph">
                    藩候迫逐倉使促，爭向墜羽誇鳴弦。
                </div>
                
                <div class="paragraph">
                    天恩曠漡置不問，投放裔土懲其愆。
                </div>
                
                <div class="paragraph">
                    闔門良賤三百指，孤舟一葉何翩翩。
                </div>
                
                <div class="paragraph">
                    瞿唐灔澦遍涉歷，內訟過咎歸之天。
                </div>
                
                <div class="paragraph">
                    洞庭阻淺輙三夕，怒風急兩聲相喧。
                </div>
                
                <div class="paragraph">
                    此身恐污盜賊刃，不爾定沾蛟鱷涎。
                </div>
                
                <div class="paragraph">
                    偶逢漁艇相援濟，稍覺神觀來歸還。
                </div>
                
                <div class="paragraph">
                    長沙既下尤怪駭，半夜雷雹如烹煎。
                </div>
                
                <div class="paragraph">
                    桅傾纜斷船脊折，四十餘里中流漩。
                </div>
                
                <div class="paragraph">
                    舟人恐懼難致力，兒孫顧我皆淚漣。
                </div>
                
                <div class="paragraph">
                    嘗聞死生有定所，頃刻由此歸重泉。
                </div>
                
                <div class="paragraph">
                    東方漸明浪漸息，忽造平岸逃危顛。
                </div>
                
                <div class="paragraph">
                    胸中悲愁雖未艾，分外歲月疑少延。
                </div>
                
                <div class="paragraph">
                    寓居衡陽味亦惡，地接炎荒風氣偏。
                </div>
                
                <div class="paragraph">
                    毎逢三伏如坐甑，突焰已熾猶吹煽。
                </div>
                
                <div class="paragraph">
                    是時回禄得乘便，取次薰灼須及椽。
                </div>
                
                <div class="paragraph">
                    回環四顧求避計，往往啜食不下咽。
                </div>
                
                <div class="paragraph">
                    深冬屢見温瘴起，灑作昏霧飄爲煙。
                </div>
                
                <div class="paragraph">
                    勇夫壯士尚抱疾，嗟我衰憊何由痊。
                </div>
                
                <div class="paragraph">
                    雀羅當門人迹少，賓榻不解塵生氈。
                </div>
                
                <div class="paragraph">
                    難希杜甫遣秋興，易學邊韶貪晝眠。
                </div>
                
                <div class="paragraph">
                    碧湘萬頃望不盡，青岳數峰高莫攀。
                </div>
                
                <div class="paragraph">
                    江山信不與人事，日送佳景來目前。
                </div>
                
                <div class="paragraph">
                    長腰縮項兼二美，早晚嘗稻時差鯿。
                </div>
                
                <div class="paragraph">
                    浮生一飽亦已足，下筯何必求腥羶。
                </div>
                
                <div class="paragraph">
                    親朋書問寂絕久，杳似隔世馮誰傳。
                </div>
                
                <div class="paragraph">
                    平居分義重膠漆，一旦爭敢通寒暄。
                </div>
                
                <div class="paragraph">
                    匪惟物態尚流薄，抑恐罪戾相攀緣。
                </div>
                
                <div class="paragraph">
                    古之交情貴賤見，而况利害生其間。
                </div>
                
                <div class="paragraph">
                    君乎存守異于是，特特萬里郵華牋。
                </div>
                
                <div class="paragraph">
                    窮通儻來極慰勉，疾疢愈否深哀憐。
                </div>
                
                <div class="paragraph">
                    高標豈爲霜雪減，雅操誠如金石堅。
                </div>
                
                <div class="paragraph">
                    羡君高堂有慈母，壽髪鬈膩猶垂肩。
                </div>
                
                <div class="paragraph">
                    綵衣趨庭奉燕喜，玉盤潔膳羅珍鮮。
                </div>
                
                <div class="paragraph">
                    復有佳兒富文史，闊步直登英俊躔。
                </div>
                
                <div class="paragraph">
                    行聞清廟獻雅樂，伯仲交奏箎與壎。
                </div>
                
                <div class="paragraph">
                    事親教子兩如意，此外紛紛烏足言。
                </div>
                
                <div class="paragraph">
                    君在山東我劍外，一書往返須經年。
                </div>
                
                <div class="paragraph">
                    餘生再會諒難必，我往應在君之先。
                </div>
                
                <div class="paragraph">
                    作詩寄君重感慨，交道多闕君能全。
                </div>
                
                <div class="paragraph">
                    子孫他日有顯者，勿以衰門相棄捐。
                </div>
                
        </div>
    </div>
</body>

</html>