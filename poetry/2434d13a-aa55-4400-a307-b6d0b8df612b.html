<!DOCTYPE html>
<html>

<head>
    <title>
        以雙井茶寄道先從以長句
    </title>
    <meta name="keywords" content="以雙井茶寄道先從以長句 -- 呂南公">
    <meta name="description" content="以雙井茶寄道先從以長句 -- 呂南公">
    <meta property="og:title" content="以雙井茶寄道先從以長句">
    <meta property="og:url" content="https://vwood.xyz/poetry/2434d13a-aa55-4400-a307-b6d0b8df612b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            以雙井茶寄道先從以長句
        </h2>
        <div class="author"><a href="/author/f9068fae-c0ba-4bd8-a1ef-97a1b8dffd16.html" title="呂南公" target="_blank">
                呂南公
            </a> (宋)
        </div>
        <div class="paragraphs">
            
                <div class="paragraph">
                    園公嗜慾淺，所好盃中物。
                </div>
                
                <div class="paragraph">
                    有田在荒村，半以種糯秫。
                </div>
                
                <div class="paragraph">
                    居然成醖釀，不復畏法律。
                </div>
                
                <div class="paragraph">
                    客至啟柴扉，甆甌等閒出。
                </div>
                
                <div class="paragraph">
                    春蔬間菘韭，秋果雜梨栗。
                </div>
                
                <div class="paragraph">
                    取次得寬懷，何曾計餘日。
                </div>
                
                <div class="paragraph">
                    山棲經五載，此興殊不失。
                </div>
                
                <div class="paragraph">
                    獨有醒覺時，追傷往年屈。
                </div>
                
                <div class="paragraph">
                    羈游住破屋，愁寂靠𨧱銊。
                </div>
                
                <div class="paragraph">
                    仰望步兵厨，優如上公秩。
                </div>
                
                <div class="paragraph">
                    無錢輸榷吏，窮素又畏咄。
                </div>
                
                <div class="paragraph">
                    太息蘇源明，仁襟信奇倔。
                </div>
                
                <div class="paragraph">
                    低徊憐鄭老，長使醉兀兀。
                </div>
                
                <div class="paragraph">
                    發我感古人，何緣希彷彿。
                </div>
                
                <div class="paragraph">
                    粵從歸村後，夙恨億萬畢。
                </div>
                
                <div class="paragraph">
                    耕稼雖自勞，醺酣不他乞。
                </div>
                
                <div class="paragraph">
                    親朋或知我，問訊俱委悉。
                </div>
                
                <div class="paragraph">
                    亦有贈助恩，無非佳紙筆。
                </div>
                
                <div class="paragraph">
                    鄰家世耝耰，竊笑事儒術。
                </div>
                
                <div class="paragraph">
                    故故送樽壺，端爲鷂欺鶻。
                </div>
                
                <div class="paragraph">
                    披襟忍辭拒，對案傾倒訖。
                </div>
                
                <div class="paragraph">
                    特是今叚乖，遭承極紆鬰。
                </div>
                
                <div class="paragraph">
                    遥遥海南尉，憫我卧蓬蓽。
                </div>
                
                <div class="paragraph">
                    寄以累幅書，封題附郵驛。
                </div>
                
                <div class="paragraph">
                    慇懃屢存賜，頗以照蕭瑟。
                </div>
                
                <div class="paragraph">
                    乃惠雙井茶，雲腴品居一。
                </div>
                
                <div class="paragraph">
                    人間有餽遺，宜用彼所必。
                </div>
                
                <div class="paragraph">
                    牙櫛奉戎王，鴞鴟取侮忽。
                </div>
                
                <div class="paragraph">
                    藜羹予餓士，荷德到身沒。
                </div>
                
                <div class="paragraph">
                    驚嗟石上英，於我係搪突。
                </div>
                
                <div class="paragraph">
                    迴思西山閣，其主異俗匹。
                </div>
                
                <div class="paragraph">
                    喜醉復喜醒，其胸抵溟渤。
                </div>
                
                <div class="paragraph">
                    今當議移獻，不更嫌草率。
                </div>
                
                <div class="paragraph">
                    再拜寫私誠，庶幾無廢茀。
                </div>
                
                <div class="paragraph">
                    銀鍋焚蟹眼，金匕攪雲骨。
                </div>
                
                <div class="paragraph">
                    陸叟片無三，盧翁碗論七。
                </div>
                
                <div class="paragraph">
                    能希擊節賞，且勉按劍叱。
                </div>
                
                <div class="paragraph">
                    縱被睡魔嗔，吾豪不應恤。
                </div>
                
        </div>
    </div>
</body>

</html>