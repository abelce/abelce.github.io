<!DOCTYPE html>
<html>

<head>
    <title>
        寄題韓丞相定州閲古堂
    </title>
    <meta name="keywords" content="寄題韓丞相定州閲古堂 -- 王令">
    <meta name="description" content="寄題韓丞相定州閲古堂 -- 王令">
    <meta property="og:title" content="寄題韓丞相定州閲古堂">
    <meta property="og:url" content="https://vwood.xyz/poetry/49da0827-da24-40c7-aa64-9aaaf1364ac0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄題韓丞相定州閲古堂
        </h2>
        <div class="author"><a href="/author/e2c07212-1ac6-4d3a-bf2e-7edd2b90c0a8.html" title="王令" target="_blank">
                王令
            </a> (宋)
        </div>
        <div class="paragraphs">
            
                <div class="paragraph">
                    始聞定作閲古堂，又聞定有閲古詩。
                </div>
                
                <div class="paragraph">
                    揚之遠定五千里，思得兩翅擘以飛。
                </div>
                
                <div class="paragraph">
                    偶聞人來說堂事，初敝兩壁無塵疵。
                </div>
                
                <div class="paragraph">
                    間時公來命繪匠，親以玉指交畫揮。
                </div>
                
                <div class="paragraph">
                    教令某載若某狀，匠拜奉命唯不辭。
                </div>
                
                <div class="paragraph">
                    左圖守相父母吏，右狀將帥熊羆姿。
                </div>
                
                <div class="paragraph">
                    長冠峩峩偉笏佩，鬬以玄白爲裳衣。
                </div>
                
                <div class="paragraph">
                    屹如丁寧立以議，遜若避讓行而隨。
                </div>
                
                <div class="paragraph">
                    圖成儼毅色可讋，過吏不敢竊目窺。
                </div>
                
                <div class="paragraph">
                    仍令大筆署行事，寫出黑膽朱肝脾。
                </div>
                
                <div class="paragraph">
                    死者有靈如不冺，合有英氣來附兹。
                </div>
                
                <div class="paragraph">
                    故公之謀不知出，宜有神鬼陰助其。
                </div>
                
                <div class="paragraph">
                    茫茫九泉謂巳朽，豈意一旦存形儀。
                </div>
                
                <div class="paragraph">
                    請留中壁素莫繪，待千歲後公以歸。
                </div>
                
                <div class="paragraph">
                    當搜國匠第一手，狀寫公像存依稀。
                </div>
                
                <div class="paragraph">
                    要知文完武繩備，遺與萬世瞻思資。
                </div>
                
                <div class="paragraph">
                    我知觀者定墮淚，不復峴首羊公碑。
                </div>
                
                <div class="paragraph">
                    又聞當世大手筆，磊砢詩句相撐支。
                </div>
                
                <div class="paragraph">
                    手搏蛟龍拔解角，爪擘虎豹全脱皮。
                </div>
                
                <div class="paragraph">
                    鄆州溪堂遂寂寞，韓詩塵蔽人不吹。
                </div>
                
                <div class="paragraph">
                    想應從此傳萬世，粹玉貫串珠縈纍。
                </div>
                
                <div class="paragraph">
                    小戎何爲而縮伏，久滯公斧血不滋。
                </div>
                
                <div class="paragraph">
                    何時功成事業就，兩手一掃清三垂。
                </div>
                
                <div class="paragraph">
                    歸來天子喜以頷，泰階輝煥平無欺。
                </div>
                
                <div class="paragraph">
                    次招當世草茅士，各使呈露心腹披。
                </div>
                
                <div class="paragraph">
                    締裾聯纓上廊廟，留與後世圖爲師。
                </div>
                
                <div class="paragraph">
                    然後回謝閲古堂，彼合異代今一時。
                </div>
                
        </div>
    </div>
</body>

</html>