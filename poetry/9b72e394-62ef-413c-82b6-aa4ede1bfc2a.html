<!DOCTYPE html>
<html>

<head>
    <title>
        閔雨詩
    </title>
    <meta name="keywords" content="閔雨詩 -- 李覯">
    <meta name="description" content="閔雨詩 -- 李覯">
    <meta property="og:title" content="閔雨詩">
    <meta property="og:url" content="https://vwood.xyz/poetry/9b72e394-62ef-413c-82b6-aa4ede1bfc2a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            閔雨詩
        </h2>
        <div class="author"><a href="/author/3427d241-7ec8-4f54-8419-51780c08663e.html" title="李覯" target="_blank">
                李覯
            </a> (宋)
        </div>
        <div class="paragraphs">
            
                <div class="paragraph">
                    吳江之南，是曰豐國。
                </div>
                
                <div class="paragraph">
                    五種之生天下食，一歲不登，吾民菜色。
                </div>
                
                <div class="paragraph">
                    如何天不仁，縱彼旱孽稱其神。
                </div>
                
                <div class="paragraph">
                    矯矯赤龍推火軒，來自東南山。
                </div>
                
                <div class="paragraph">
                    咸池愞水不敢沃，陽侯失色愁烹煎。
                </div>
                
                <div class="paragraph">
                    況茲畎畝流涓涓，何足吸之唇齒間。
                </div>
                
                <div class="paragraph">
                    但見禾與黍，蓬勃紅塵起。
                </div>
                
                <div class="paragraph">
                    土伯敕其屬，掃路迎饑鬼。
                </div>
                
                <div class="paragraph">
                    哀哉氓蚩蚩，託身釜鬲惟蒸炊。
                </div>
                
                <div class="paragraph">
                    小人怨咨君子知，天生天殺今其時。
                </div>
                
                <div class="paragraph">
                    我聞皇穹大德在生育，愛養萬物同嬰兒。
                </div>
                
                <div class="paragraph">
                    産民之身賦民食，中道絕之何所爲。
                </div>
                
                <div class="paragraph">
                    當時冥冥間，委作非其宜。
                </div>
                
                <div class="paragraph">
                    山川之神各守土，羣龍受位司天池。
                </div>
                
                <div class="paragraph">
                    上帝當軒親戒敕，十日一雨無愆期。
                </div>
                
                <div class="paragraph">
                    帝心仁且信，臨下固不疑。
                </div>
                
                <div class="paragraph">
                    謂言庶事有分職，屏去視聽思無爲。
                </div>
                
                <div class="paragraph">
                    安知愚下鬼，負德孤恩難制指。
                </div>
                
                <div class="paragraph">
                    弄天之權侮人命，貪嗜牛羊邀祭祀。
                </div>
                
                <div class="paragraph">
                    忽焉一物不稱情，因教此旱災生靈。
                </div>
                
                <div class="paragraph">
                    雷霆之官畏罪莫敢諫，頭枕天鼓眠不醒。
                </div>
                
                <div class="paragraph">
                    帝在紫微垣，下隔千里雲。
                </div>
                
                <div class="paragraph">
                    徒勞銜血向空哭，帝心雖聖安得聞。
                </div>
                
                <div class="paragraph">
                    北斗侍帝側，斡運氣母均四時。
                </div>
                
                <div class="paragraph">
                    五星暨衆宿，照曜亡偏私。
                </div>
                
                <div class="paragraph">
                    夫何容此鬼，恣行胸臆輕天威。
                </div>
                
                <div class="paragraph">
                    定是機務繁，耳目有所遺。
                </div>
                
                <div class="paragraph">
                    小臣亦何者，草莽負奇節。
                </div>
                
                <div class="paragraph">
                    欲係神頸無長繩，欲斬龍頭劍鋒缺。
                </div>
                
                <div class="paragraph">
                    皇穹如未察凶邪，空使小臣心鬰結。
                </div>
                
        </div>
    </div>
</body>

</html>