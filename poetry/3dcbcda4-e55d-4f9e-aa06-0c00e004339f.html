<!DOCTYPE html>
<html>

<head>
    <title>
        二十七日既浴於乾明庵負暄久之詩示住庵
    </title>
    <meta name="keywords" content="二十七日既浴於乾明庵負暄久之詩示住庵 -- 趙蕃">
    <meta name="description" content="二十七日既浴於乾明庵負暄久之詩示住庵 -- 趙蕃">
    <meta property="og:title" content="二十七日既浴於乾明庵負暄久之詩示住庵">
    <meta property="og:url" content="https://vwood.xyz/poetry/3dcbcda4-e55d-4f9e-aa06-0c00e004339f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            二十七日既浴於乾明庵負暄久之詩示住庵
        </h2>
        <div class="author"><a href="/author/01be4eb6-c96b-4b76-b8e8-6663f5a3a52d.html" title="趙蕃" target="_blank">
                趙蕃
            </a> (宋)
        </div>
        <div class="paragraphs">
            
                <div class="paragraph">
                    天公於人元不負，書生何用深追咎。
                </div>
                
                <div class="paragraph">
                    無衣還可卒歲無，我有大裘聽汝覆。
                </div>
                
                <div class="paragraph">
                    吾家縛屋依山址，晏齋之前僅盈咫。
                </div>
                
                <div class="paragraph">
                    霜飈卷席不畏渠，羲馭停車吾事已。
                </div>
                
                <div class="paragraph">
                    有時携書喚兒曹，坐來和氣生髮毛。
                </div>
                
                <div class="paragraph">
                    眼眵豈待金篦刮，背癢不借麻姑搔。
                </div>
                
                <div class="paragraph">
                    今年誰令落湖尾，塞向墐戶殊未止。
                </div>
                
                <div class="paragraph">
                    移床也擬傍晨光，蓬勃如煙紛欲瞇。
                </div>
                
                <div class="paragraph">
                    今我懷抱不自聊，歸𬋖生薪翻縕袍。
                </div>
                
                <div class="paragraph">
                    人間萬事固絕望，天賜一暖誰相要。
                </div>
                
                <div class="paragraph">
                    茲晨歸悶忽念浴，試覓僧廬渡喬木。
                </div>
                
                <div class="paragraph">
                    道人見客如昔遊，爲煮清泉注萬斛。
                </div>
                
                <div class="paragraph">
                    須臾一洗垢且空，漸覺表裏俱沖融。
                </div>
                
                <div class="paragraph">
                    清虛日來滓穢去，吾貌可瘠神當豐。
                </div>
                
                <div class="paragraph">
                    起尋冠服風動腋，却向茅簷親野日。
                </div>
                
                <div class="paragraph">
                    恍然墮我晏齋前，鳥語不聞山四寂。
                </div>
                
                <div class="paragraph">
                    道人領客殊忘倦，茗盌薰爐共閒燕。
                </div>
                
                <div class="paragraph">
                    爲言炙背頗樂否，此味可須天子獻。
                </div>
                
        </div>
    </div>
</body>

</html>