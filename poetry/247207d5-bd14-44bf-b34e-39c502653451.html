<!DOCTYPE html>
<html>

<head>
    <title>
        次李信州七十韵
    </title>
    <meta name="keywords" content="次李信州七十韵 -- 華岳">
    <meta name="description" content="次李信州七十韵 -- 華岳">
    <meta property="og:title" content="次李信州七十韵">
    <meta property="og:url" content="https://vwood.xyz/poetry/247207d5-bd14-44bf-b34e-39c502653451.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次李信州七十韵
        </h2>
        <div class="author"><a href="/author/f0bb9a58-6aa0-4717-93d4-b2df8146fbff.html" title="華岳" target="_blank">
                華岳
            </a> (宋)
        </div>
        <div class="paragraphs">
            
                <div class="paragraph">
                    挺挺萬人傑，堂堂間世賢。
                </div>
                
                <div class="paragraph">
                    胸中兵十萬，足下客三千。
                </div>
                
                <div class="paragraph">
                    揚賦希三嘆，坡詩和百篇。
                </div>
                
                <div class="paragraph">
                    錦囊華似衮，綵筆大如椽。
                </div>
                
                <div class="paragraph">
                    隨陸縱橫舌，良平左右肩。
                </div>
                
                <div class="paragraph">
                    兩驂公子服，四牡魯侯畋。
                </div>
                
                <div class="paragraph">
                    量闊滄溟岸，胸蟠泰華巔。
                </div>
                
                <div class="paragraph">
                    紅壇歌魯杏，白社結陶蓮。
                </div>
                
                <div class="paragraph">
                    遣幣通秦好，求姻托鄭㜕。
                </div>
                
                <div class="paragraph">
                    匣藏須虎兕，冠飾待貂蟬。
                </div>
                
                <div class="paragraph">
                    標自龍頭奪，書由鴈足傳。
                </div>
                
                <div class="paragraph">
                    不侯嗤李廣，求使短張騫。
                </div>
                
                <div class="paragraph">
                    食客希毛遂，茶僧集大顛。
                </div>
                
                <div class="paragraph">
                    詩材親子建，字法邁公權。
                </div>
                
                <div class="paragraph">
                    黄貉蒙金絡，青驄勒寶韉。
                </div>
                
                <div class="paragraph">
                    伐燕欺騎劫，聘魯慢韓穿。
                </div>
                
                <div class="paragraph">
                    周室歌山甫，齊人美仲連。
                </div>
                
                <div class="paragraph">
                    劍從豐水鑄，碑向峴山鎸。
                </div>
                
                <div class="paragraph">
                    有頌褒唐太，無詩刺衛宣。
                </div>
                
                <div class="paragraph">
                    檄堪傳代郡，節可仗居延。
                </div>
                
                <div class="paragraph">
                    聽訟疎淹禁，豐財剔冗員。
                </div>
                
                <div class="paragraph">
                    策從之反後，鞭著祖生先。
                </div>
                
                <div class="paragraph">
                    孝有參而已，忠如丘者焉。
                </div>
                
                <div class="paragraph">
                    春冰同皎潔，秋月共嬋娟。
                </div>
                
                <div class="paragraph">
                    冢宰當鈞軸，將軍事櫜鞬。
                </div>
                
                <div class="paragraph">
                    千官視標準，萬國倚陶甄。
                </div>
                
                <div class="paragraph">
                    多士圜冠带，諸侯執豆籩。
                </div>
                
                <div class="paragraph">
                    山期封泰岱，石擬勒燕然。
                </div>
                
                <div class="paragraph">
                    禹甸欣環轍，堯氓願受廛。
                </div>
                
                <div class="paragraph">
                    明堂歌赤紱，清廟頌朱絃。
                </div>
                
                <div class="paragraph">
                    臺閣皆三益，盤盂記十愆。
                </div>
                
                <div class="paragraph">
                    片言能息訟，隻手可旋乾。
                </div>
                
                <div class="paragraph">
                    公昔嘗推轂，吾今尚食饘。
                </div>
                
                <div class="paragraph">
                    聞鷄效劉舞，抱虎笑秦眠。
                </div>
                
                <div class="paragraph">
                    蘇子舌猶在，邊韶腹尚便。
                </div>
                
                <div class="paragraph">
                    牛衣懷白璧，虎節誓青氈。
                </div>
                
                <div class="paragraph">
                    飲馬量淝水，屯兵料漢田。
                </div>
                
                <div class="paragraph">
                    鬢星飛汴洛，血雨灑伊瀍。
                </div>
                
                <div class="paragraph">
                    伊五成湯就，軻三孟母遷。
                </div>
                
                <div class="paragraph">
                    雲鋤翻楚嶠，月纜繫秦川。
                </div>
                
                <div class="paragraph">
                    罋有扶頭酒，厨無縮項鯿。
                </div>
                
                <div class="paragraph">
                    詞源慚子美，詩社感庭堅。
                </div>
                
                <div class="paragraph">
                    水陸三千里，炎凉二十年。
                </div>
                
                <div class="paragraph">
                    周田纔廢井，秦陌已開阡。
                </div>
                
                <div class="paragraph">
                    夜月琴三弄，春風詩一聯。
                </div>
                
                <div class="paragraph">
                    自稱山宰相，人號地神仙。
                </div>
                
                <div class="paragraph">
                    扣馬罹三尺，平戎授一編。
                </div>
                
                <div class="paragraph">
                    鼠投當忌器，魚得偶忘筌。
                </div>
                
                <div class="paragraph">
                    避地思無所，滔天罪莫湔。
                </div>
                
                <div class="paragraph">
                    梁鴻方北謫，賈鵩已東旋。
                </div>
                
                <div class="paragraph">
                    孫刖難謀魏，樊誅莫救燕。
                </div>
                
                <div class="paragraph">
                    江天驅鳥雀，淮地迅鷹鸇。
                </div>
                
                <div class="paragraph">
                    日守娵訾分，星流太白躔。
                </div>
                
                <div class="paragraph">
                    瘡痍連四境，煨燼極三邊。
                </div>
                
                <div class="paragraph">
                    淮浪夜翻雪，胡塵晝起煙。
                </div>
                
                <div class="paragraph">
                    二陵歸培塿，百□□□□。
                </div>
                
                <div class="paragraph">
                    自撫劉生几，誰思祖逖鞭。
                </div>
                
                <div class="paragraph">
                    戍方興頡利，役莫□□□。
                </div>
                
                <div class="paragraph">
                    宮昔嘗游泮，{陫/土}今謾嘆圜。
                </div>
                
                <div class="paragraph">
                    豈知醫國手，變作□□□。
                </div>
                
                <div class="paragraph">
                    楚客弓雖失，秦人璧幸全。
                </div>
                
                <div class="paragraph">
                    宦途良可畏，吏鞅不□□。
                </div>
                
                <div class="paragraph">
                    世變言難盡，民頑令不悛。
                </div>
                
                <div class="paragraph">
                    一千新楮券，三百舊銅錢。
                </div>
                
                <div class="paragraph">
                    駟馬涎流地，羣烏翼蔽天。
                </div>
                
                <div class="paragraph">
                    人心徒擾擾，王道自平平。
                </div>
                
                <div class="paragraph">
                    衛女歌淇澳，曹人思下泉。
                </div>
                
                <div class="paragraph">
                    窮途惟自愧，當路有誰憐。
                </div>
                
                <div class="paragraph">
                    作俑宜無後，追俘恐不前。
                </div>
                
                <div class="paragraph">
                    詩成何太喜，舞袖欲褊𮖽。
                </div>
                
        </div>
    </div>
</body>

</html>