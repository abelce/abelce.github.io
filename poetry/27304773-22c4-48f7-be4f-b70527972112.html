<!DOCTYPE html>
<html>

<head>
    <title>
        麻線堆
    </title>
    <meta name="keywords" content="麻線堆 -- 范成大">
    <meta name="description" content="麻線堆 -- 范成大">
    <meta property="og:title" content="麻線堆">
    <meta property="og:url" content="https://vwood.xyz/poetry/27304773-22c4-48f7-be4f-b70527972112.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            麻線堆
        </h2>
        <div class="author"><a href="/author/b445c375-983a-4832-9cb9-162596044c8d.html" title="范成大" target="_blank">
                范成大
            </a> (宋)
        </div>
        <div class="paragraphs">
            
                <div class="paragraph">
                    雲木盪胸起，鬰峩一峰危。
                </div>
                
                <div class="paragraph">
                    上有路千折，縺縷如縈絲。
                </div>
                
                <div class="paragraph">
                    是爲麻線堆，厥險天下稀。
                </div>
                
                <div class="paragraph">
                    偪仄容半足，顛墜寧復稽。
                </div>
                
                <div class="paragraph">
                    騰猱尚愁苦，游子將安之。
                </div>
                
                <div class="paragraph">
                    浮屠德寶者，悲智緒等慈。
                </div>
                
                <div class="paragraph">
                    隨山刊古木，尋壑得長磯。
                </div>
                
                <div class="paragraph">
                    輿梁捷飛度，布石綿階梯。
                </div>
                
                <div class="paragraph">
                    自從新路改，重趼無齎咨。
                </div>
                
                <div class="paragraph">
                    縣有孫少府，琬琰劖文詞。
                </div>
                
                <div class="paragraph">
                    勿云此事小，惟有行人知。
                </div>
                
                <div class="paragraph">
                    況觀峽山路，由來欠平治。
                </div>
                
                <div class="paragraph">
                    官吏既弗跡，誰肯深長思。
                </div>
                
                <div class="paragraph">
                    天險固自若，當令略成蹊。
                </div>
                
                <div class="paragraph">
                    土工運畚鍤，石工操鑿椎。
                </div>
                
                <div class="paragraph">
                    烈火敗磽确，築沙填隙巇。
                </div>
                
                <div class="paragraph">
                    多用百夫力，遠無五旬期。
                </div>
                
                <div class="paragraph">
                    但冀米鹽給，不煩金幣支。
                </div>
                
                <div class="paragraph">
                    非客敢竊議，道傍詢旄倪。
                </div>
                
                <div class="paragraph">
                    身雖雪山戍，亦願助毫釐。
                </div>
                
                <div class="paragraph">
                    工費嗟小哉，政須賢有司。
                </div>
                
                <div class="paragraph">
                    東有管夷陵，西有葉秭歸。
                </div>
                
                <div class="paragraph">
                    上維沈隠侯，夔臺今吏師。
                </div>
                
                <div class="paragraph">
                    下維熊繹孫，長材佐州麾。
                </div>
                
                <div class="paragraph">
                    豈吾金閨彥，不如林下緇。
                </div>
                
                <div class="paragraph">
                    懸知議克合，了此一段奇。
                </div>
                
                <div class="paragraph">
                    舟檝避潢潦，置郵疾飛馳。
                </div>
                
                <div class="paragraph">
                    憧憧吳蜀客，來往當無時。
                </div>
                
                <div class="paragraph">
                    仍磨鑽天石，大書四賢詩。
                </div>
                
                <div class="paragraph">
                    不佞願秉筆，遠寄峽口碑。
                </div>
                
        </div>
    </div>
</body>

</html>