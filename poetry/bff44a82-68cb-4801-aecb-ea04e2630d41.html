<!DOCTYPE html>
<html>

<head>
    <title>
        賀傅寺丞喜雨二十六韻
    </title>
    <meta name="keywords" content="賀傅寺丞喜雨二十六韻 -- 陳淳">
    <meta name="description" content="賀傅寺丞喜雨二十六韻 -- 陳淳">
    <meta property="og:title" content="賀傅寺丞喜雨二十六韻">
    <meta property="og:url" content="https://vwood.xyz/poetry/bff44a82-68cb-4801-aecb-ea04e2630d41.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            賀傅寺丞喜雨二十六韻
        </h2>
        <div class="author"><a href="/author/6819234f-07fb-404d-8a4c-fa44ddb637c9.html" title="陳淳" target="_blank">
                陳淳
            </a> (宋)
        </div>
        <div class="paragraphs">
            
                <div class="paragraph">
                    去冬九旬已渴雨，那意今春渴尤苦。
                </div>
                
                <div class="paragraph">
                    自開正元越三月，生意全蟄不闖吐。
                </div>
                
                <div class="paragraph">
                    陽威烈烈熾盛夏，田野熬熬劇焦釜。
                </div>
                
                <div class="paragraph">
                    新秧既長且乾萎，播種無由可入土。
                </div>
                
                <div class="paragraph">
                    農民望雨若倒垂，類嘆天命我無所。
                </div>
                
                <div class="paragraph">
                    太守念膺民命寄，如傷體膚痛心膂。
                </div>
                
                <div class="paragraph">
                    奔禱山川社稷前，下及百祠靡不舉。
                </div>
                
                <div class="paragraph">
                    壇告雷師雷莫聞，江叩龍神龍弗顧。
                </div>
                
                <div class="paragraph">
                    間或沾洒隨即收，翹想霶霈殊烏有。
                </div>
                
                <div class="paragraph">
                    日切一日不遑寧，直欲伐牲實籩俎。
                </div>
                
                <div class="paragraph">
                    精虔充積四十朝，幽明貫徹忽無阻。
                </div>
                
                <div class="paragraph">
                    季春望夜五鼓餘，瓦鳴琢琢簷垂縷。
                </div>
                
                <div class="paragraph">
                    起來四顧雲黑暝，阿香驅車震鼉鼓。
                </div>
                
                <div class="paragraph">
                    甘霔一番復一番，達晝傾盆莫之禦。
                </div>
                
                <div class="paragraph">
                    東阡西陌土膏溶，負耒荷鋤翕旁午。
                </div>
                
                <div class="paragraph">
                    父語其子兄語弟，或曰我侯感格故。
                </div>
                
                <div class="paragraph">
                    滴滴皆是真珠飯，天救我民賜我哺。
                </div>
                
                <div class="paragraph">
                    非我下民能動天，侯澤我民如父母。
                </div>
                
                <div class="paragraph">
                    既優既渥尚未已，實穎實栗决可睹。
                </div>
                
                <div class="paragraph">
                    人解戚容爲懽忻，歲轉凶兆爲豐阜。
                </div>
                
                <div class="paragraph">
                    從知天人本一機，氣脈流通有如許。
                </div>
                
                <div class="paragraph">
                    端猶影響應形聲，證驗昭昭真足數。
                </div>
                
                <div class="paragraph">
                    亦侯作霖大手段，家學淵源傳自古。
                </div>
                
                <div class="paragraph">
                    豈徒蕞爾南漳濱，特私所惠偏一塢。
                </div>
                
                <div class="paragraph">
                    抑將天下濟蒼生，行赴九重大用汝。
                </div>
                
        </div>
    </div>
</body>

</html>