<!DOCTYPE html>
<html>

<head>
    <title>
        秀川館聯句
    </title>
    <meta name="keywords" content="秀川館聯句 -- 洪邁">
    <meta name="description" content="秀川館聯句 -- 洪邁">
    <meta property="og:title" content="秀川館聯句">
    <meta property="og:url" content="https://vwood.xyz/poetry/e8ec2060-33b3-4f2a-81b8-b5f8183b0124.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            秀川館聯句
        </h2>
        <div class="author"><a href="/author/89a82eb2-f0d3-448d-9c34-c53efa656968.html" title="洪邁" target="_blank">
                洪邁
            </a> (宋)
        </div>
        <div class="paragraphs">
            
                <div class="paragraph">
                    江聲牀摇寒，山色窗拗綠。
                </div>
                
                <div class="paragraph">
                    歸舟著沙邊，客夢遶鄉曲。
                </div>
                
                <div class="paragraph">
                    簪盍豁秋悲，筵開從夜卜。
                </div>
                
                <div class="paragraph">
                    黄花散疎籬，蒼竹圍破屋。
                </div>
                
                <div class="paragraph">
                    詩豪爭擊銅，談劇屢消燭。
                </div>
                
                <div class="paragraph">
                    借君五言城，洗我萬斛愁。
                </div>
                
                <div class="paragraph">
                    主人意無窮，客子去敢速。
                </div>
                
                <div class="paragraph">
                    杯寬怯鯨吞，詞澀媿貂續。
                </div>
                
                <div class="paragraph">
                    注瓦亦傾銀，聯珠仍綴玉。
                </div>
                
                <div class="paragraph">
                    天迥月明洲，霜清風隕木。
                </div>
                
                <div class="paragraph">
                    飛齊水擊鵬，揮退日斜鵩。
                </div>
                
                <div class="paragraph">
                    臭味漆投膠，芬芳蘭間菊。
                </div>
                
                <div class="paragraph">
                    味甘一臠嘗，話勝十年讀。
                </div>
                
                <div class="paragraph">
                    未用賦驪駒，方看舉鴻鵠。
                </div>
                
                <div class="paragraph">
                    行當歲九遷，勿憚晝三宿。
                </div>
                
                <div class="paragraph">
                    妙語子蟬嫣，孤蹤吾鹿獨。
                </div>
                
                <div class="paragraph">
                    一老上星辰，三君進鳬鶩。
                </div>
                
                <div class="paragraph">
                    平生仰高山，此夕霑賸馥。
                </div>
                
                <div class="paragraph">
                    飛龍十九章，金馬三千牘。
                </div>
                
                <div class="paragraph">
                    儻非論石渠，定是讐天祿。
                </div>
                
                <div class="paragraph">
                    筆健翻狂瀾，辯雄噴飛瀑。
                </div>
                
                <div class="paragraph">
                    抄傳疲小胥，侍立倦更僕。
                </div>
                
                <div class="paragraph">
                    力舉六鼇連，肘運千兔禿。
                </div>
                
                <div class="paragraph">
                    庖厨洗玉盤，萍豆鄙金谷。
                </div>
                
                <div class="paragraph">
                    豈無麟脯羞，亦有熊蹯熟。
                </div>
                
                <div class="paragraph">
                    不須羅羶葷，安用窮水陸。
                </div>
                
                <div class="paragraph">
                    搜尋到蹲鴟，飪飣兼苜蓿。
                </div>
                
                <div class="paragraph">
                    但畏酒樽空，寧知更漏促。
                </div>
                
                <div class="paragraph">
                    勸頻難固辭，意厚敢虛辱。
                </div>
                
                <div class="paragraph">
                    一一罄缾罍，紛紛吐茵蓐。
                </div>
                
                <div class="paragraph">
                    茶甘旋汲江，火活乍然竹。
                </div>
                
                <div class="paragraph">
                    聊烹顧渚吳，更試蒙山蜀。
                </div>
                
                <div class="paragraph">
                    清風生玉川，石鼎壓師服。
                </div>
                
                <div class="paragraph">
                    忍醉興方新，語離情轉篤。
                </div>
                
                <div class="paragraph">
                    明朝轉船頭，西風飽帆腹。
                </div>
                
                <div class="paragraph">
                    去櫓響嘔啞，歸車聲轣轆。
                </div>
                
                <div class="paragraph">
                    墨突諒難黔，曹裝行復促。
                </div>
                
                <div class="paragraph">
                    便揚武林鑣，勿戀番江築。
                </div>
                
                <div class="paragraph">
                    聖神攪權綱，賢俊登肅穆。
                </div>
                
                <div class="paragraph">
                    君恩晉接三，臣職坤用六。
                </div>
                
                <div class="paragraph">
                    夷路合騰驤，上心資啟沃。
                </div>
                
                <div class="paragraph">
                    吾道竟何憂，斯文欣有屬。
                </div>
                
                <div class="paragraph">
                    執政猶股肱，天官乃眉目。
                </div>
                
                <div class="paragraph">
                    當階紅藥翻，規地青蒲伏。
                </div>
                
                <div class="paragraph">
                    遥知此數途，歷徧財一蹙。
                </div>
                
                <div class="paragraph">
                    長吟美且箴，細酌壽而祝。
                </div>
                
                <div class="paragraph">
                    端期千一逢，毋諱再三瀆。
                </div>
                
                <div class="paragraph">
                    德進朝廷尊，河潤京師福。
                </div>
                
                <div class="paragraph">
                    前修庶拍肩，能事當繼躅。
                </div>
                
                <div class="paragraph">
                    君無廢此篇，隨車編卷軸。
                </div>
                
        </div>
    </div>
</body>

</html>