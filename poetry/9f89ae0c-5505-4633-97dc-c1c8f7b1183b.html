<!DOCTYPE html>
<html>

<head>
    <title>
        送監丞家同年守簡池三十韵
    </title>
    <meta name="keywords" content="送監丞家同年守簡池三十韵 -- 洪咨夔">
    <meta name="description" content="送監丞家同年守簡池三十韵 -- 洪咨夔">
    <meta property="og:title" content="送監丞家同年守簡池三十韵">
    <meta property="og:url" content="https://vwood.xyz/poetry/9f89ae0c-5505-4633-97dc-c1c8f7b1183b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送監丞家同年守簡池三十韵
        </h2>
        <div class="author"><a href="/author/07f4d66f-2650-49c8-b517-d9d0c7961fa3.html" title="洪咨夔" target="_blank">
                洪咨夔
            </a> (宋)
        </div>
        <div class="paragraphs">
            
                <div class="paragraph">
                    去年爲君來，明廷峙鸞鵠。
                </div>
                
                <div class="paragraph">
                    今年爲親歸，蠶市苦思蜀。
                </div>
                
                <div class="paragraph">
                    扶輿出脩門，萬里宛在目。
                </div>
                
                <div class="paragraph">
                    大江六月寒，風飽帆數幅。
                </div>
                
                <div class="paragraph">
                    金山如幽人，杜蘅繚荷屋。
                </div>
                
                <div class="paragraph">
                    采石如壯士，鐵騎明鋈續。
                </div>
                
                <div class="paragraph">
                    五老烟光開，九華雲氣矗。
                </div>
                
                <div class="paragraph">
                    如王公大人，冠冕而佩玉。
                </div>
                
                <div class="paragraph">
                    大孤狷介甚，赤壁清曠足。
                </div>
                
                <div class="paragraph">
                    黄鶴俠者流，雋放不容束。
                </div>
                
                <div class="paragraph">
                    英雄古荆州，霜月耿喬木。
                </div>
                
                <div class="paragraph">
                    寂寞三閭亭，風露落秋菊。
                </div>
                
                <div class="paragraph">
                    陽臺峰十二，森拱峽江曲。
                </div>
                
                <div class="paragraph">
                    高標聳赤松，絕槩凜孤竹。
                </div>
                
                <div class="paragraph">
                    或如漢汲黯，抗直敢掁觸。
                </div>
                
                <div class="paragraph">
                    又如唐真卿，峻絜不受辱。
                </div>
                
                <div class="paragraph">
                    瞿唐灧澦堆，一柱軋坤軸。
                </div>
                
                <div class="paragraph">
                    潰城睢陽孤，鉤黨林宗獨。
                </div>
                
                <div class="paragraph">
                    水石明邊酌，蘋蓼佳處宿。
                </div>
                
                <div class="paragraph">
                    寬作幾月程，迎面峨眉綠。
                </div>
                
                <div class="paragraph">
                    世道淡有味，人生平爲福。
                </div>
                
                <div class="paragraph">
                    江山無愧容，草木有餘馥。
                </div>
                
                <div class="paragraph">
                    試劍信雄拔，易簡更清沃。
                </div>
                
                <div class="paragraph">
                    虎蛇方橫道，有此廉平牧。
                </div>
                
                <div class="paragraph">
                    相如駟馬貴，長孺一翁禿。
                </div>
                
                <div class="paragraph">
                    明河隔黄姑，碧落杳飛鶩。
                </div>
                
                <div class="paragraph">
                    獨復即無妄，多識廼大畜。
                </div>
                
                <div class="paragraph">
                    歲晏以爲期，仁亦在乎熟。
                </div>
                
                <div class="paragraph">
                    木末老芙蓉，闌干深苜蓿。
                </div>
                
                <div class="paragraph">
                    郵籤莫厭婁，瑟僴尉淇奧。
                </div>
                
        </div>
    </div>
</body>

</html>