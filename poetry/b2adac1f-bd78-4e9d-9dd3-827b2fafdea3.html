<!DOCTYPE html>
<html>

<head>
    <title>
        廣南食檳榔先嚼蜆灰蔞藤葉津遇灰藤則濁吐出一口然後檳榔繼進所吐津到地如血脣齒頰舌皆紅初見甚駭而土人自若無貴賤老幼男女行坐咀嚼謂非此亦無以通殷勤焉於風俗珍貴凡姻親之結好賓客之款集包苴之請託非此亦無以通殷勤焉余始至或勸食之檳榔未入口而灰汁藤漿隘其咽嗽濯踰時未能清賦此長韻
    </title>
    <meta name="keywords" content="廣南食檳榔先嚼蜆灰蔞藤葉津遇灰藤則濁吐出一口然後檳榔繼進所吐津到地如血脣齒頰舌皆紅初見甚駭而土人自若無貴賤老幼男女行坐咀嚼謂非此亦無以通殷勤焉於風俗珍貴凡姻親之結好賓客之款集包苴之請託非此亦無以通殷勤焉余始至或勸食之檳榔未入口而灰汁藤漿隘其咽嗽濯踰時未能清賦此長韻 -- 鄭剛中">
    <meta name="description" content="廣南食檳榔先嚼蜆灰蔞藤葉津遇灰藤則濁吐出一口然後檳榔繼進所吐津到地如血脣齒頰舌皆紅初見甚駭而土人自若無貴賤老幼男女行坐咀嚼謂非此亦無以通殷勤焉於風俗珍貴凡姻親之結好賓客之款集包苴之請託非此亦無以通殷勤焉余始至或勸食之檳榔未入口而灰汁藤漿隘其咽嗽濯踰時未能清賦此長韻 -- 鄭剛中">
    <meta property="og:title" content="廣南食檳榔先嚼蜆灰蔞藤葉津遇灰藤則濁吐出一口然後檳榔繼進所吐津到地如血脣齒頰舌皆紅初見甚駭而土人自若無貴賤老幼男女行坐咀嚼謂非此亦無以通殷勤焉於風俗珍貴凡姻親之結好賓客之款集包苴之請託非此亦無以通殷勤焉余始至或勸食之檳榔未入口而灰汁藤漿隘其咽嗽濯踰時未能清賦此長韻">
    <meta property="og:url" content="https://vwood.xyz/poetry/b2adac1f-bd78-4e9d-9dd3-827b2fafdea3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            廣南食檳榔先嚼蜆灰蔞藤葉津遇灰藤則濁吐出一口然後檳榔繼進所吐津到地如血脣齒頰舌皆紅初見甚駭而土人自若無貴賤老幼男女行坐咀嚼謂非此亦無以通殷勤焉於風俗珍貴凡姻親之結好賓客之款集包苴之請託非此亦無以通殷勤焉余始至或勸食之檳榔未入口而灰汁藤漿隘其咽嗽濯踰時未能清賦此長韻
        </h2>
        <div class="author"><a href="/author/6fa68b2a-29df-4d99-bd8c-0bdc9915e27f.html" title="鄭剛中" target="_blank">
                鄭剛中
            </a> (宋)
        </div>
        <div class="paragraphs">
            
                <div class="paragraph">
                    海風飄搖樹如幢，風吹樹顛結檳榔。
                </div>
                
                <div class="paragraph">
                    賈人相銜浮巨舶，動以百斛輸官場。
                </div>
                
                <div class="paragraph">
                    官場出之不留積，布散僅足資南方。
                </div>
                
                <div class="paragraph">
                    聞其入藥破痃癖，銖兩自可攻腹腸。
                </div>
                
                <div class="paragraph">
                    如何費耗比菽粟，大家富室争收藏。
                </div>
                
                <div class="paragraph">
                    邦人低顔爲予說，濃嵐毒霧將誰當。
                </div>
                
                <div class="paragraph">
                    蔞藤生葉大於錢，蜆殻火化灰如霜。
                </div>
                
                <div class="paragraph">
                    雞心小切紫花碎，灰葉佐助消百殃。
                </div>
                
                <div class="paragraph">
                    賓朋相逢未喚酒，煎點亦笑茶甌黄。
                </div>
                
                <div class="paragraph">
                    摩挲蒳孫更兼取，此味我知君未嘗。
                </div>
                
                <div class="paragraph">
                    吾邦合姓問名者，不許羔雁先登堂。
                </div>
                
                <div class="paragraph">
                    盤奩封題裹文繡，箇數惟用多爲光。
                </div>
                
                <div class="paragraph">
                    聞公嚼蠟尚稱好，隨我啖此當更良。
                </div>
                
                <div class="paragraph">
                    支頥細聽邦人說，風俗今知果差别。
                </div>
                
                <div class="paragraph">
                    爲饑一飯衆肯置，食蓼忘辛定誰輟。
                </div>
                
                <div class="paragraph">
                    語言混雜常囁嚅，懷袖攜持類饕餮。
                </div>
                
                <div class="paragraph">
                    脣無貴賤如激丹，人不詛盟皆歃血。
                </div>
                
                <div class="paragraph">
                    初疑被窘遭折齒，又怪病陽狂嚼舌。
                </div>
                
                <div class="paragraph">
                    豈能鼎畔竊硃砂，恐或遇仙餐絳雪。
                </div>
                
                <div class="paragraph">
                    又疑李賀嘔心出，咳唾皆紅腥未歇。
                </div>
                
                <div class="paragraph">
                    自求口實象爲頥，頥中有物名噬嗑。
                </div>
                
                <div class="paragraph">
                    噬遇腊肉尚爲吝，飲食在頥尤欲節。
                </div>
                
                <div class="paragraph">
                    酸醎甘苦各有臟，偏受辛毒何其拙。
                </div>
                
                <div class="paragraph">
                    那知玉液貴如酥，况是華池要清潔。
                </div>
                
                <div class="paragraph">
                    我嘗效尤進薄少，土灰在喉津已噎。
                </div>
                
                <div class="paragraph">
                    一身生死託造化，瑣瑣誰能汙牙頬。
                </div>
                
        </div>
    </div>
</body>

</html>