<!DOCTYPE html>
<html>

<head>
    <title>
        懷仙樓歌奉呈鶴林尊友
    </title>
    <meta name="keywords" content="懷仙樓歌奉呈鶴林尊友 -- 白玉蟾">
    <meta name="description" content="懷仙樓歌奉呈鶴林尊友 -- 白玉蟾">
    <meta property="og:title" content="懷仙樓歌奉呈鶴林尊友">
    <meta property="og:url" content="https://vwood.xyz/poetry/e0be383e-e594-442c-a30a-28bce47d7ac0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            懷仙樓歌奉呈鶴林尊友
        </h2>
        <div class="author"><a href="/author/6428bbeb-18b3-4723-a27d-f455a76d66ac.html" title="白玉蟾" target="_blank">
                白玉蟾
            </a> (宋)
        </div>
        <div class="paragraphs">
            
                <div class="paragraph">
                    閩爲昔無諸，山水實秀嫵。
                </div>
                
                <div class="paragraph">
                    其間多神仙，後先各軒翥。
                </div>
                
                <div class="paragraph">
                    任敦丹井寒，董奉杏壇古。
                </div>
                
                <div class="paragraph">
                    雲飛鄧伯元，風御王玄甫。
                </div>
                
                <div class="paragraph">
                    烏石隠士周，霍童仙君褚。
                </div>
                
                <div class="paragraph">
                    王霸騎白龜，徐登跨黑虎。
                </div>
                
                <div class="paragraph">
                    趙炳石室空，薛丕梅溪舉。
                </div>
                
                <div class="paragraph">
                    何家九弟兄，黄老一宗祖。
                </div>
                
                <div class="paragraph">
                    無處覓榴花，曾巔但煙雨。
                </div>
                
                <div class="paragraph">
                    此身猶埃塵，不得奉笑語。
                </div>
                
                <div class="paragraph">
                    偶亦嗜好同，於焉問出處。
                </div>
                
                <div class="paragraph">
                    彼美彭鶴林，往在神霄府。
                </div>
                
                <div class="paragraph">
                    名位居瑶臺，觴詠揮玉麈。
                </div>
                
                <div class="paragraph">
                    不入鵷鷺行，甘與猿鶴侶。
                </div>
                
                <div class="paragraph">
                    清譽塞江湖，大手壓燕許。
                </div>
                
                <div class="paragraph">
                    西北有高樓，懷仙扁其所。
                </div>
                
                <div class="paragraph">
                    生晚不同時，悵欲與爲伍。
                </div>
                
                <div class="paragraph">
                    青蛇吼雲崖，黄鶴眇星渚。
                </div>
                
                <div class="paragraph">
                    去去無消息，忡忡鎮凝佇。
                </div>
                
                <div class="paragraph">
                    天上多歡娛，世間厭凄苦。
                </div>
                
                <div class="paragraph">
                    鸞鳳相招携，雲泥少間阻。
                </div>
                
                <div class="paragraph">
                    幾回心欲飛，不覺手自舞。
                </div>
                
                <div class="paragraph">
                    倚欄數百年，歸日指可僂。
                </div>
                
                <div class="paragraph">
                    先謁南華宮，次謁西王母。
                </div>
                
                <div class="paragraph">
                    獻之以玉環，酌我以璚醑。
                </div>
                
                <div class="paragraph">
                    何必偷蟠桃，儘可擘麟脯。
                </div>
                
                <div class="paragraph">
                    回首視蓬萊，三點煙如縷。
                </div>
                
        </div>
    </div>
</body>

</html>