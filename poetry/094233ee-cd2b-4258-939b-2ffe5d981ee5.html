<!DOCTYPE html>
<html>

<head>
    <title>
        送章傳道東歸三十八韵
    </title>
    <meta name="keywords" content="送章傳道東歸三十八韵 -- 强至">
    <meta name="description" content="送章傳道東歸三十八韵 -- 强至">
    <meta property="og:title" content="送章傳道東歸三十八韵">
    <meta property="og:url" content="https://vwood.xyz/poetry/094233ee-cd2b-4258-939b-2ffe5d981ee5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送章傳道東歸三十八韵
        </h2>
        <div class="author"><a href="/author/27e38a40-1338-4f20-9e71-1fe3e4fd3cc7.html" title="强至" target="_blank">
                强至
            </a> (宋)
        </div>
        <div class="paragraphs">
            
                <div class="paragraph">
                    一日或數篇，數日哦一軸。
                </div>
                
                <div class="paragraph">
                    夫子之於詩，夜補晝不足。
                </div>
                
                <div class="paragraph">
                    長吟天地間，萬象困題目。
                </div>
                
                <div class="paragraph">
                    天徒飽其才，而特餒其腹。
                </div>
                
                <div class="paragraph">
                    聲名三十載，半百事場屋。
                </div>
                
                <div class="paragraph">
                    今年試春官，淡榜輒不錄。
                </div>
                
                <div class="paragraph">
                    東風吹殘花，客淚迸京轂。
                </div>
                
                <div class="paragraph">
                    回頭謝青雲，却抱來時玉。
                </div>
                
                <div class="paragraph">
                    河陽謁相公，每見輟飯沐。
                </div>
                
                <div class="paragraph">
                    贐金實空囊，禮遇駭僮僕。
                </div>
                
                <div class="paragraph">
                    遂游西諸侯，騎馬度函谷。
                </div>
                
                <div class="paragraph">
                    長安尋素交，零落半丘木。
                </div>
                
                <div class="paragraph">
                    惟有終南山，相看似舊綠。
                </div>
                
                <div class="paragraph">
                    東李雅好客，既親意轉篤。
                </div>
                
                <div class="paragraph">
                    授館如投家，晨杯繼宵燭。
                </div>
                
                <div class="paragraph">
                    羸馬殘青芻，饑僮厭餘肉。
                </div>
                
                <div class="paragraph">
                    予方坐幕府，陷嫉苦流俗。
                </div>
                
                <div class="paragraph">
                    群吠耳且盈，介立趣頗獨。
                </div>
                
                <div class="paragraph">
                    得君倍歡然，坦不置邊幅。
                </div>
                
                <div class="paragraph">
                    論情雖云晚，聞誼固已夙。
                </div>
                
                <div class="paragraph">
                    二章初交鋒，懦氣令避縮。
                </div>
                
                <div class="paragraph">
                    自笑不量力，强和旋取衄。
                </div>
                
                <div class="paragraph">
                    從此遺形骸，留饌或脫粟。
                </div>
                
                <div class="paragraph">
                    有酒時招邀，共醉小軒竹。
                </div>
                
                <div class="paragraph">
                    論議到聖賢，道德富停蓄。
                </div>
                
                <div class="paragraph">
                    豈比篇章流，烟雲繞心曲。
                </div>
                
                <div class="paragraph">
                    飄颻走邊城，新禁察儒服。
                </div>
                
                <div class="paragraph">
                    戎帥不敢延，進退勢俱觸。
                </div>
                
                <div class="paragraph">
                    六月汗霑衣，幾作窮途哭。
                </div>
                
                <div class="paragraph">
                    回來卧旅舍，所得不充欲。
                </div>
                
                <div class="paragraph">
                    鄉思生秋蛩，輕裝遽云促。
                </div>
                
                <div class="paragraph">
                    行當買淮田，晚歲謀退築。
                </div>
                
                <div class="paragraph">
                    予材覺無庸，計慮亦既熟。
                </div>
                
                <div class="paragraph">
                    無資媚要權，與世背馳逐。
                </div>
                
                <div class="paragraph">
                    祗合從漁樵，胡爲苟寸祿。
                </div>
                
                <div class="paragraph">
                    淮吳幸相望，有鄰可容卜。
                </div>
                
                <div class="paragraph">
                    浩歌老吾生，爭食任雞鶩。
                </div>
                
                <div class="paragraph">
                    薄宦猶縻人，歸飛羨黄鵠。
                </div>
                
        </div>
    </div>
</body>

</html>