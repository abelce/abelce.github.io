<!DOCTYPE html>
<html>

<head>
    <title>
        西山孝子吟
    </title>
    <meta name="keywords" content="西山孝子吟 -- 何基">
    <meta name="description" content="西山孝子吟 -- 何基">
    <meta property="og:title" content="西山孝子吟">
    <meta property="og:url" content="https://vwood.xyz/poetry/b1515434-b814-42ee-86f3-c9a6194b31e5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            西山孝子吟
        </h2>
        <div class="author"><a href="/author/9447eef4-2547-46c4-b9b8-6b1511639f4f.html" title="何基" target="_blank">
                何基
            </a> (宋)
        </div>
        <div class="paragraphs">
            
                <div class="paragraph">
                    君不見東京茅季偉，布褐躬耕具甘旨。
                </div>
                
                <div class="paragraph">
                    烹雞饋母供晨羞，却辦草蔬爲客禮。
                </div>
                
                <div class="paragraph">
                    北州高士郭林宗，一見驚嗟不能已。
                </div>
                
                <div class="paragraph">
                    又不見唐朝董邵南，窮居行義無與比。
                </div>
                
                <div class="paragraph">
                    朝耕夜讀養雙親，孝格天翁降祥祉。
                </div>
                
                <div class="paragraph">
                    一時好事昌黎公，爲作啟詩歌盛美。
                </div>
                
                <div class="paragraph">
                    兩君制行固已奇，姓名自足垂千祀。
                </div>
                
                <div class="paragraph">
                    更有高賢爲發揮，至今赫然在人耳。
                </div>
                
                <div class="paragraph">
                    幾年見說西山汪，信義當時表閭里。
                </div>
                
                <div class="paragraph">
                    只今家雖四壁空，却有賢孫祖風似。
                </div>
                
                <div class="paragraph">
                    力田養親孝行高，千載董茅同一軌。
                </div>
                
                <div class="paragraph">
                    孑然隻影無妻兒，手自耔耘供滫瀡。
                </div>
                
                <div class="paragraph">
                    乃翁喪明三十年，膝下承顔不離跬。
                </div>
                
                <div class="paragraph">
                    三時但務親耕鋤，一日何曾入城市。
                </div>
                
                <div class="paragraph">
                    朝朝敬問衣燠寒，旦旦謹察食豐菲。
                </div>
                
                <div class="paragraph">
                    一畦早韭登春盤，五母黄雞薦秋黍。
                </div>
                
                <div class="paragraph">
                    盡心自足爲親歡，豈必三牲八珍侈。
                </div>
                
                <div class="paragraph">
                    謹身百不貽親憂，父子熙熙和氣裏。
                </div>
                
                <div class="paragraph">
                    翁目雖瞽翁心怡，八十龐眉反兒齒。
                </div>
                
                <div class="paragraph">
                    邇來缾粟頗不慳，積善固宜天相只。
                </div>
                
                <div class="paragraph">
                    鄉閭詠嘆同一聲，養志如君能有幾。
                </div>
                
                <div class="paragraph">
                    人有詩書君未學，我謂如君真學矣。
                </div>
                
                <div class="paragraph">
                    孝弟是乃百行先，爲仁每必從此始。
                </div>
                
                <div class="paragraph">
                    世人有親不能養，浪著儒冠誠可恥。
                </div>
                
                <div class="paragraph">
                    何如汪君貧窶中，卓然合此秉彝理。
                </div>
                
                <div class="paragraph">
                    拱辰山人孝義家，冰鑑可與郭韓擬。
                </div>
                
                <div class="paragraph">
                    聞君之風喜欲顛，揮灑龍蛇忽盈紙。
                </div>
                
                <div class="paragraph">
                    諸君自感聲氣同，雜以清商間流徵。
                </div>
                
                <div class="paragraph">
                    既經名勝文發揚，一日傳誇滿桑梓。
                </div>
                
                <div class="paragraph">
                    我雖病倦愧不文，亦作長謠紹貂尾。
                </div>
                
                <div class="paragraph">
                    安得是邦賢使君，特爲蜚牋啟丹扆。
                </div>
                
                <div class="paragraph">
                    峨峨雙表旌高門，題作西山汪孝子。
                </div>
                
                <div class="paragraph">
                    名配此山長不窮，來者人人爲興起。
                </div>
                
        </div>
    </div>
</body>

</html>