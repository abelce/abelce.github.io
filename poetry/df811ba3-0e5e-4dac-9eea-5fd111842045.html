<!DOCTYPE html>
<html>

<head>
    <title>
        新昌吟寄穎叔待制
    </title>
    <meta name="keywords" content="新昌吟寄穎叔待制 -- 郭祥正">
    <meta name="description" content="新昌吟寄穎叔待制 -- 郭祥正">
    <meta property="og:title" content="新昌吟寄穎叔待制">
    <meta property="og:url" content="https://vwood.xyz/poetry/df811ba3-0e5e-4dac-9eea-5fd111842045.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            新昌吟寄穎叔待制
        </h2>
        <div class="author"><a href="/author/034a5084-6907-4dd2-ba5b-96aa9d8843fa.html" title="郭祥正" target="_blank">
                郭祥正
            </a> (宋)
        </div>
        <div class="paragraphs">
            
                <div class="paragraph">
                    元祐丙寅冬，新昌有狂寇。
                </div>
                
                <div class="paragraph">
                    名探其姓岑，厥初善巫咒。
                </div>
                
                <div class="paragraph">
                    南民欣尚鬼，來者爭輻輳。
                </div>
                
                <div class="paragraph">
                    經年惑羣衆，詭術遂潛構。
                </div>
                
                <div class="paragraph">
                    摧城止三闞，作蜂唯撒豆。
                </div>
                
                <div class="paragraph">
                    竹竿變鎗旗，鋭兵莫吾鬭。
                </div>
                
                <div class="paragraph">
                    此事古未聞，造意無乃陋。
                </div>
                
                <div class="paragraph">
                    蚩蚩彼何知，丁壯擁前後。
                </div>
                
                <div class="paragraph">
                    長驅向城郭，塵土翳白晝。
                </div>
                
                <div class="paragraph">
                    刺史亟閉戶，神理默垂祐。
                </div>
                
                <div class="paragraph">
                    城頭無百兵，坐待五羊救。
                </div>
                
                <div class="paragraph">
                    賊中衆所見，戢戢羅甲胄。
                </div>
                
                <div class="paragraph">
                    須臾薄寒陰，凍立多僵仆。
                </div>
                
                <div class="paragraph">
                    平明若鳥散，賊本未遑究。
                </div>
                
                <div class="paragraph">
                    權帥計倉卒，遣將速誅蹂。
                </div>
                
                <div class="paragraph">
                    貪功恣殺戮，原野民血溜。
                </div>
                
                <div class="paragraph">
                    嬰兒與婦女，屠割僅遺脰。
                </div>
                
                <div class="paragraph">
                    傳報及南昌，新帥若烟走。
                </div>
                
                <div class="paragraph">
                    入境亟止殺，渠惡用機購。
                </div>
                
                <div class="paragraph">
                    逾旬果獲探，腰斬餘悉宥。
                </div>
                
                <div class="paragraph">
                    朝廷方好仁，帥畧寔能副。
                </div>
                
                <div class="paragraph">
                    臺章請褒賞，詔語優以懋。
                </div>
                
                <div class="paragraph">
                    撫綏聊借才，侍從爾來復。
                </div>
                
                <div class="paragraph">
                    身居江湖上，名近日月右。
                </div>
                
                <div class="paragraph">
                    麟兒隨飛龍，陰隲資貴富。
                </div>
                
                <div class="paragraph">
                    彼美南山松，落落千丈秀。
                </div>
                
                <div class="paragraph">
                    終爲廊廟器，未許連城售。
                </div>
                
                <div class="paragraph">
                    吳毛持漕節，文彩爛錦繡。
                </div>
                
                <div class="paragraph">
                    發爲新昌行，洪鐘待誰扣。
                </div>
                
                <div class="paragraph">
                    我將磨蒼珉，爲公悉鑱鏤。
                </div>
                
        </div>
    </div>
</body>

</html>