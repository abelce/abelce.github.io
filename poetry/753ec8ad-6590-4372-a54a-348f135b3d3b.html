<!DOCTYPE html>
<html>

<head>
    <title>
        藏書示兒
    </title>
    <meta name="keywords" content="藏書示兒 -- 周密">
    <meta name="description" content="藏書示兒 -- 周密">
    <meta property="og:title" content="藏書示兒">
    <meta property="og:url" content="https://vwood.xyz/poetry/753ec8ad-6590-4372-a54a-348f135b3d3b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            藏書示兒
        </h2>
        <div class="author"><a href="/author/a942e0a1-b94e-450b-9df7-5f9aa6040ab2.html" title="周密" target="_blank">
                周密
            </a> (宋)
        </div>
        <div class="paragraphs">
            
                <div class="paragraph">
                    少年誦詩書，頗有稽古志。
                </div>
                
                <div class="paragraph">
                    中焉得良師，講說擊蒙昧。
                </div>
                
                <div class="paragraph">
                    步趨古聖賢，千載儼如對。
                </div>
                
                <div class="paragraph">
                    豈惟收放心，中自有樂地。
                </div>
                
                <div class="paragraph">
                    維持識綱常，討訪極根柢。
                </div>
                
                <div class="paragraph">
                    同異辯堅白，委曲窮瑣細。
                </div>
                
                <div class="paragraph">
                    精微究七略，獵涉到百類。
                </div>
                
                <div class="paragraph">
                    近求事物間，遠探天人際。
                </div>
                
                <div class="paragraph">
                    研朱極讎校，鉤玄謹書識。
                </div>
                
                <div class="paragraph">
                    揚子喜問奇，中郎欣得異。
                </div>
                
                <div class="paragraph">
                    源委本六經，上下獵衆智。
                </div>
                
                <div class="paragraph">
                    雖爲吏坌汩，此事亦不置。
                </div>
                
                <div class="paragraph">
                    矻矻常窮年，何敢嘆勞勩。
                </div>
                
                <div class="paragraph">
                    初非事進取，蓋亦志平治。
                </div>
                
                <div class="paragraph">
                    庶幾致吾君，不負學古意。
                </div>
                
                <div class="paragraph">
                    豈期事大繆，分寸不可冀。
                </div>
                
                <div class="paragraph">
                    或病元凱癖，或嘲孝先睡。
                </div>
                
                <div class="paragraph">
                    亦惟殖鹵莽，何敢望穫刈。
                </div>
                
                <div class="paragraph">
                    穮蔉當益勤，會見逢有歲。
                </div>
                
                <div class="paragraph">
                    謏聞愧博識，鈍質無强記。
                </div>
                
                <div class="paragraph">
                    少習日寖忘，瞠若殊有愧。
                </div>
                
                <div class="paragraph">
                    夜行笑老學，雞跖不忍棄。
                </div>
                
                <div class="paragraph">
                    正如蠹書魚，齕紙猶有味。
                </div>
                
                <div class="paragraph">
                    千卷善和藏，萬籤鄴侯庋。
                </div>
                
                <div class="paragraph">
                    心惟與口誦，尚欲見所未。
                </div>
                
                <div class="paragraph">
                    辛勤三十年，正爾窺一二。
                </div>
                
                <div class="paragraph">
                    波瀾浩如海，不可辯涯涘。
                </div>
                
                <div class="paragraph">
                    要之自信篤，土炭各有嗜。
                </div>
                
                <div class="paragraph">
                    勿以多岐亡，勿以半塗廢。
                </div>
                
                <div class="paragraph">
                    孰云道甚遠，不息行可至。
                </div>
                
                <div class="paragraph">
                    學問之所尊，尊在道與義。
                </div>
                
                <div class="paragraph">
                    苟爲不能然，雖多亦奚謂。
                </div>
                
                <div class="paragraph">
                    道之充諸身，如人有元氣。
                </div>
                
                <div class="paragraph">
                    氣以實而剛，氣以弱而躓。
                </div>
                
                <div class="paragraph">
                    浩然在存養，不可以力致。
                </div>
                
                <div class="paragraph">
                    文辭乃枝葉，界限在義利。
                </div>
                
                <div class="paragraph">
                    油然悟真筌，於此得良貴。
                </div>
                
                <div class="paragraph">
                    立言吾豈敢，識字亦未易。
                </div>
                
                <div class="paragraph">
                    我家有書種，謹守毋或墜。
                </div>
                
                <div class="paragraph">
                    詩成付吾兒，永以詔來世。
                </div>
                
        </div>
    </div>
</body>

</html>