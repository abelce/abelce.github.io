<!DOCTYPE html>
<html>

<head>
    <title>
        兵餽行
    </title>
    <meta name="keywords" content="兵餽行 -- 李復">
    <meta name="description" content="兵餽行 -- 李復">
    <meta property="og:title" content="兵餽行">
    <meta property="og:url" content="https://vwood.xyz/poetry/c105041a-6ea4-4083-bc41-a3371c3177e0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            兵餽行
        </h2>
        <div class="author"><a href="/author/b2acc82e-9341-4636-b1b5-614bb469b32a.html" title="李復" target="_blank">
                李復
            </a> (宋)
        </div>
        <div class="paragraphs">
            
                <div class="paragraph">
                    調丁團甲差民兵，一路一十五萬人。
                </div>
                
                <div class="paragraph">
                    鳴金伐鼓別旗幟，持刀带甲如官軍。
                </div>
                
                <div class="paragraph">
                    兒妻牽衣父抱哭，淚出流泉血滿身。
                </div>
                
                <div class="paragraph">
                    前去不知路遠近，刻日要渡黄河津。
                </div>
                
                <div class="paragraph">
                    人負六斗兼蓑笠，米供兩兵更自食。
                </div>
                
                <div class="paragraph">
                    高卑日槩給二升，六斗纔可供十日。
                </div>
                
                <div class="paragraph">
                    大軍夜泊須擇地，地非安行有程驛。
                </div>
                
                <div class="paragraph">
                    更遠不過三十里，或有攻圍或鏖擊。
                </div>
                
                <div class="paragraph">
                    十日未便行十程，所負一空無可索。
                </div>
                
                <div class="paragraph">
                    丁夫南運軍北行，相去愈遠不接跡。
                </div>
                
                <div class="paragraph">
                    敵聞兵侵退散隠，狡筭極深不可測。
                </div>
                
                <div class="paragraph">
                    師老凍餓無鬭心，精銳方出來戰敵。
                </div>
                
                <div class="paragraph">
                    古師遠行不裹糧，因糧於敵吾必得。
                </div>
                
                <div class="paragraph">
                    不知何人畫此計，徒困生靈甚非策。
                </div>
                
                <div class="paragraph">
                    但願身在得還家，死生向前須努力。
                </div>
                
                <div class="paragraph">
                    征人白骨浸河水，水聲嗚咽傷人耳。
                </div>
                
                <div class="paragraph">
                    來時一十五萬人，彫沒經時存者幾。
                </div>
                
                <div class="paragraph">
                    運糧懼恐乏軍興，再符差點催餽軍。
                </div>
                
                <div class="paragraph">
                    比戶追索丁口絕，縣官不敢言無人。
                </div>
                
                <div class="paragraph">
                    盡將婦妻作男子，數少更及羸老身。
                </div>
                
                <div class="paragraph">
                    尪殘病疾不堪役，室中長女將問親。
                </div>
                
                <div class="paragraph">
                    暴吏入門便驅去，脫爾恐爲官怒嗔。
                </div>
                
                <div class="paragraph">
                    紐麻纏腰袍印字，兩脛束布頭裹巾。
                </div>
                
                <div class="paragraph">
                    冥冥東西不能辨，被驅不異犬豕羣。
                </div>
                
                <div class="paragraph">
                    到官未定已催發，哭聲不出心酸辛。
                </div>
                
                <div class="paragraph">
                    負米出門時相語，妻求見夫女見父。
                </div>
                
                <div class="paragraph">
                    在家孤苦恨竛竮，軍前死生或同處。
                </div>
                
                <div class="paragraph">
                    冰雪皸瘃徧兩脚，懸淚尋親望沙漠。
                </div>
                
                <div class="paragraph">
                    將軍帳下鼓無聲，婦人在軍軍氣弱。
                </div>
                
                <div class="paragraph">
                    星使奔問來幾時，下令倉黄皆遣歸。
                </div>
                
                <div class="paragraph">
                    聞歸南欲奔漢界，中途又爲西賊窺。
                </div>
                
                <div class="paragraph">
                    悽惻自歎生意促，不見父夫不得哭。
                </div>
                
                <div class="paragraph">
                    一身去住兩茫然，欲向南歸却望北。
                </div>
                
        </div>
    </div>
</body>

</html>