<!DOCTYPE html>
<html>

<head>
    <title>
        贈戴嗣良歌時罷洪府監兵過廣陵爲東坡公出所獲西夏刀劍東坡公命作
    </title>
    <meta name="keywords" content="贈戴嗣良歌時罷洪府監兵過廣陵爲東坡公出所獲西夏刀劍東坡公命作 -- 晁補之">
    <meta name="description" content="贈戴嗣良歌時罷洪府監兵過廣陵爲東坡公出所獲西夏刀劍東坡公命作 -- 晁補之">
    <meta property="og:title" content="贈戴嗣良歌時罷洪府監兵過廣陵爲東坡公出所獲西夏刀劍東坡公命作">
    <meta property="og:url" content="https://vwood.xyz/poetry/83fb542e-e6e1-4345-ab4a-ae9c80261f50.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈戴嗣良歌時罷洪府監兵過廣陵爲東坡公出所獲西夏刀劍東坡公命作
        </h2>
        <div class="author"><a href="/author/dca89c07-bd96-4689-8f28-0cd75a9f5913.html" title="晁補之" target="_blank">
                晁補之
            </a> (宋)
        </div>
        <div class="paragraphs">
            
                <div class="paragraph">
                    三郎少日如乳虎，代父搏賊驚山東。
                </div>
                
                <div class="paragraph">
                    硬弓長箭取官職，自說九戰皆先鋒。
                </div>
                
                <div class="paragraph">
                    將軍拳勇饋不繼，痛惜靈武奇謀空。
                </div>
                
                <div class="paragraph">
                    城頭揶揄下俯走，壯士志屈羞填胸。
                </div>
                
                <div class="paragraph">
                    平生山西踏霜雪，洪府下溼號兒童。
                </div>
                
                <div class="paragraph">
                    聞名未識二十載，初見長揖東坡公。
                </div>
                
                <div class="paragraph">
                    銳頭短後凜八尺，氣似飲井垂檐虹。
                </div>
                
                <div class="paragraph">
                    只令不語當陣立，望見已是千夫雄。
                </div>
                
                <div class="paragraph">
                    往年身奪五刀劍，名玉所擐犀札同。
                </div>
                
                <div class="paragraph">
                    晨朝携來一府看，竊指私語驚庭中。
                </div>
                
                <div class="paragraph">
                    紅粧擁坐花照酒，青萍拔鞘堂生風。
                </div>
                
                <div class="paragraph">
                    螺旋鋩鍔波起脊，白蛟雙挾三蒼龍。
                </div>
                
                <div class="paragraph">
                    試人一縷立褫魄，戲客三招森動容。
                </div>
                
                <div class="paragraph">
                    東坡喜爲出好礪，洮鴨綠石如堅銅。
                </div>
                
                <div class="paragraph">
                    收藏入匣人意定，蛾眉稍進琉璃鍾。
                </div>
                
                <div class="paragraph">
                    太平君子尚小毖，戒懼邾小毋荓蜂。
                </div>
                
                <div class="paragraph">
                    舞干兩階庶可睹，跳空七劍今何庸。
                </div>
                
                <div class="paragraph">
                    我爲蘇公起揚觶，雅歌緩带聊堪同。
                </div>
                
                <div class="paragraph">
                    從公請礪歸作硯，聞公嘗諫求邊功。
                </div>
                
        </div>
    </div>
</body>

</html>