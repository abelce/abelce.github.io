<!DOCTYPE html>
<html>

<head>
    <title>
        浦城勸糶
    </title>
    <meta name="keywords" content="浦城勸糶 -- 真德秀">
    <meta name="description" content="浦城勸糶 -- 真德秀">
    <meta property="og:title" content="浦城勸糶">
    <meta property="og:url" content="https://vwood.xyz/poetry/2384a023-11cf-422f-9246-f358f57f82f3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            浦城勸糶
        </h2>
        <div class="author"><a href="/author/fef0ca1d-f6d2-4a83-bc15-8c9aebc175c1.html" title="真德秀" target="_blank">
                真德秀
            </a> (宋)
        </div>
        <div class="paragraphs">
            
                <div class="paragraph">
                    陽和二月春，草木皆生意。
                </div>
                
                <div class="paragraph">
                    那知田野間，斯人極憔悴。
                </div>
                
                <div class="paragraph">
                    殷勤問由來，父老各長喟。
                </div>
                
                <div class="paragraph">
                    富室不憐貧，千倉盡封閉。
                </div>
                
                <div class="paragraph">
                    只圖價日高，弗念民已弊。
                </div>
                
                <div class="paragraph">
                    去年值饑荒，自分無噍類。
                </div>
                
                <div class="paragraph">
                    幸哉活至今，且復遇豐歲。
                </div>
                
                <div class="paragraph">
                    庶幾一餉樂，養育謝天地。
                </div>
                
                <div class="paragraph">
                    豈期新春來，米穀更翔貴。
                </div>
                
                <div class="paragraph">
                    况又絕市無，縱有濕且碎。
                </div>
                
                <div class="paragraph">
                    何由充饑腸，何由飽孥累。
                </div>
                
                <div class="paragraph">
                    恨不死荒年，免復見憂畏。
                </div>
                
                <div class="paragraph">
                    我聞父老言，痛切貫心肺。
                </div>
                
                <div class="paragraph">
                    行行至平洲，景象頓殊異。
                </div>
                
                <div class="paragraph">
                    白粲玉不如，一升纔十四。
                </div>
                
                <div class="paragraph">
                    問誰長者家，作此利益事。
                </div>
                
                <div class="paragraph">
                    父老合掌言，子文姓陳氏。
                </div>
                
                <div class="paragraph">
                    起家本儒生，疇昔樂賑施。
                </div>
                
                <div class="paragraph">
                    憶昨艱食時，巨室爭謀利。
                </div>
                
                <div class="paragraph">
                    米斗三百餘，獨收七十二。
                </div>
                
                <div class="paragraph">
                    三都數千口，受彼更生惠。
                </div>
                
                <div class="paragraph">
                    開庫質敝衣，假此賙貧匱。
                </div>
                
                <div class="paragraph">
                    取本不取息，所活豈勝計。
                </div>
                
                <div class="paragraph">
                    我曹非此翁，久作溝中胔。
                </div>
                
                <div class="paragraph">
                    吁嗟薄俗中，乃有此高義。
                </div>
                
                <div class="paragraph">
                    吾邦賢使君，愛民均幼稚。
                </div>
                
                <div class="paragraph">
                    一聞平糶家，褒賞無不至。
                </div>
                
                <div class="paragraph">
                    或與旌門閭，或與錫金幣。
                </div>
                
                <div class="paragraph">
                    獨有潁川翁，寵光未之被。
                </div>
                
                <div class="paragraph">
                    故作行路謠，庶徹鈴齋邃。
                </div>
                
                <div class="paragraph">
                    且俾殖利徒，聞風默知愧。
                </div>
                
                <div class="paragraph">
                    並生穹壤間，與我皆同氣。
                </div>
                
                <div class="paragraph">
                    富者盍憐貧，有如兄恤弟。
                </div>
                
                <div class="paragraph">
                    惻隠仁之端，人人均有是。
                </div>
                
                <div class="paragraph">
                    頑然鐵石心，何異患風痹。
                </div>
                
                <div class="paragraph">
                    不仁而多財，聚易散亦易。
                </div>
                
                <div class="paragraph">
                    惟有種德家，福祿可長世。
                </div>
                
                <div class="paragraph">
                    不聞眉山蘇，盛美光傳記。
                </div>
                
                <div class="paragraph">
                    賣田救年荒，生子爲國器。
                </div>
                
                <div class="paragraph">
                    不見南浦毛，一惟利是嗜。
                </div>
                
                <div class="paragraph">
                    積穀幸年荒，生子遭黥隸。
                </div>
                
                <div class="paragraph">
                    天道極昭明，勿作幽遠視。
                </div>
                
                <div class="paragraph">
                    誰歟爲斯謠，西山真隠吏。
                </div>
                
        </div>
    </div>
</body>

</html>