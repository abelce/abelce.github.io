<!DOCTYPE html>
<html>

<head>
    <title>
        機簡堂余里人也在方外三十年未識其面乾道己丑余帥豫章乃自圓通來謁與之款語連日忘疲不謂末法中有此龍象且喜余里之有人因其歸作詩以送之
    </title>
    <meta name="keywords" content="機簡堂余里人也在方外三十年未識其面乾道己丑余帥豫章乃自圓通來謁與之款語連日忘疲不謂末法中有此龍象且喜余里之有人因其歸作詩以送之 -- 吳芾">
    <meta name="description" content="機簡堂余里人也在方外三十年未識其面乾道己丑余帥豫章乃自圓通來謁與之款語連日忘疲不謂末法中有此龍象且喜余里之有人因其歸作詩以送之 -- 吳芾">
    <meta property="og:title" content="機簡堂余里人也在方外三十年未識其面乾道己丑余帥豫章乃自圓通來謁與之款語連日忘疲不謂末法中有此龍象且喜余里之有人因其歸作詩以送之">
    <meta property="og:url" content="https://vwood.xyz/poetry/f470c31b-2107-4017-8d19-e59247315ca8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            機簡堂余里人也在方外三十年未識其面乾道己丑余帥豫章乃自圓通來謁與之款語連日忘疲不謂末法中有此龍象且喜余里之有人因其歸作詩以送之
        </h2>
        <div class="author"><a href="/author/45dcfb03-deb9-4194-af85-7fbea09df5cd.html" title="吳芾" target="_blank">
                吳芾
            </a> (宋)
        </div>
        <div class="paragraphs">
            
                <div class="paragraph">
                    我家石井旁，山水非不奇。
                </div>
                
                <div class="paragraph">
                    所恨過從少，無與同襟期。
                </div>
                
                <div class="paragraph">
                    獨幸里巷間，高僧有二機。
                </div>
                
                <div class="paragraph">
                    大機傳祖印，海內聲名馳。
                </div>
                
                <div class="paragraph">
                    晚歸結草庵，杜門人莫窺。
                </div>
                
                <div class="paragraph">
                    嗟哉已物化，不見三十朞。
                </div>
                
                <div class="paragraph">
                    我爲銘其塔，世猶仰清規。
                </div>
                
                <div class="paragraph">
                    小機真龍象，方爲人天師。
                </div>
                
                <div class="paragraph">
                    宴坐一禪榻，天花零亂飛。
                </div>
                
                <div class="paragraph">
                    聞名亦二紀，頗愧會面稀。
                </div>
                
                <div class="paragraph">
                    忽自廬阜來，訪我江之湄。
                </div>
                
                <div class="paragraph">
                    共說無生話，不覺日晷移。
                </div>
                
                <div class="paragraph">
                    顧我麋鹿姿，久欲脫馽羈。
                </div>
                
                <div class="paragraph">
                    來日寧有幾，擾擾將何爲。
                </div>
                
                <div class="paragraph">
                    一點退閑心，不謂師已知。
                </div>
                
                <div class="paragraph">
                    祇俟及新歲，上章力丐歸。
                </div>
                
                <div class="paragraph">
                    師儻還故里，願言款柴扉。
                </div>
                
                <div class="paragraph">
                    我雖無長物，亦有筇一枝。
                </div>
                
                <div class="paragraph">
                    正欲穿林壑，相與窮幽微。
                </div>
                
                <div class="paragraph">
                    庶幾進此道，盡洗平生非。
                </div>
                
        </div>
    </div>
</body>

</html>