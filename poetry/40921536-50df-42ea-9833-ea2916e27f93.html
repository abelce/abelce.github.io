<!DOCTYPE html>
<html>

<head>
    <title>
        同孫祖仁王平甫遊蔣山作
    </title>
    <meta name="keywords" content="同孫祖仁王平甫遊蔣山作 -- 王令">
    <meta name="description" content="同孫祖仁王平甫遊蔣山作 -- 王令">
    <meta property="og:title" content="同孫祖仁王平甫遊蔣山作">
    <meta property="og:url" content="https://vwood.xyz/poetry/40921536-50df-42ea-9833-ea2916e27f93.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            同孫祖仁王平甫遊蔣山作
        </h2>
        <div class="author"><a href="/author/e2c07212-1ac6-4d3a-bf2e-7edd2b90c0a8.html" title="王令" target="_blank">
                王令
            </a> (宋)
        </div>
        <div class="paragraphs">
            
                <div class="paragraph">
                    山形欎盤陀，石路隨直紆。
                </div>
                
                <div class="paragraph">
                    蔭松坐興長，飲泉百煩除。
                </div>
                
                <div class="paragraph">
                    憶望江上樓，采翠横晴虚。
                </div>
                
                <div class="paragraph">
                    愛之不能去，取席卧與俱。
                </div>
                
                <div class="paragraph">
                    若逢佳賓客，不暇外禮拘。
                </div>
                
                <div class="paragraph">
                    意愛交自然，笑語略可無。
                </div>
                
                <div class="paragraph">
                    常思一往遊，杖履窮昏晡。
                </div>
                
                <div class="paragraph">
                    忽從賢豪招，氣類喜不殊。
                </div>
                
                <div class="paragraph">
                    更以肴酒隨，傾瀉談笑餘。
                </div>
                
                <div class="paragraph">
                    仰躋蒼崖巔，下視白日徂。
                </div>
                
                <div class="paragraph">
                    夜半身在髙，若騎箕尾居。
                </div>
                
                <div class="paragraph">
                    懽餘悲感集，論說追古初。
                </div>
                
                <div class="paragraph">
                    在昔天下衰，羣姦起相屠。
                </div>
                
                <div class="paragraph">
                    相地視八極，懷險歸此都。
                </div>
                
                <div class="paragraph">
                    全吴既臣魏，餘晉仍避胡。
                </div>
                
                <div class="paragraph">
                    此山古所瞻，形勢髙四隅。
                </div>
                
                <div class="paragraph">
                    游者昔爲誰，名字不見書。
                </div>
                
                <div class="paragraph">
                    想當出塵樊，盤礴望八區。
                </div>
                
                <div class="paragraph">
                    固宜有髙興，何亦妄滯濡。
                </div>
                
                <div class="paragraph">
                    憶在初元年，虎狼出當塗。
                </div>
                
                <div class="paragraph">
                    衆豪泣相盟，萬甲聚一呼。
                </div>
                
                <div class="paragraph">
                    樓船下三江，千里懸旌旗。
                </div>
                
                <div class="paragraph">
                    忠謀屈巨猾，弱力張遠圖。
                </div>
                
                <div class="paragraph">
                    乞靈訴明神，至此嘗踟蹰。
                </div>
                
                <div class="paragraph">
                    想當得請初，勝勢先羣誅。
                </div>
                
                <div class="paragraph">
                    雖時幸成功，偪仄已可吁。
                </div>
                
                <div class="paragraph">
                    豈無當時人，縮伏巖下廬。
                </div>
                
                <div class="paragraph">
                    約身甘賤貧，卑勢無憂虞。
                </div>
                
                <div class="paragraph">
                    坐視擾擾中，同爲禍福驅。
                </div>
                
                <div class="paragraph">
                    我當明時来，木石聊自娱。
                </div>
                
                <div class="paragraph">
                    遺祠今莫問，故邑已成墟。
                </div>
                
                <div class="paragraph">
                    歸謝山下民，相期在犁鋤。
                </div>
                
        </div>
    </div>
</body>

</html>