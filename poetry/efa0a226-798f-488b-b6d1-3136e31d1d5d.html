<!DOCTYPE html>
<html>

<head>
    <title>
        懷茅山寄句容江大夫
    </title>
    <meta name="keywords" content="懷茅山寄句容江大夫 -- 劉宰">
    <meta name="description" content="懷茅山寄句容江大夫 -- 劉宰">
    <meta property="og:title" content="懷茅山寄句容江大夫">
    <meta property="og:url" content="https://vwood.xyz/poetry/efa0a226-798f-488b-b6d1-3136e31d1d5d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            懷茅山寄句容江大夫
        </h2>
        <div class="author"><a href="/author/a8caeea7-351f-429a-8311-950043920fdb.html" title="劉宰" target="_blank">
                劉宰
            </a> (宋)
        </div>
        <div class="paragraphs">
            
                <div class="paragraph">
                    昔謁三茅君，蹇步窮躋攀。
                </div>
                
                <div class="paragraph">
                    是時秋已高，爽氣薄千山。
                </div>
                
                <div class="paragraph">
                    三峯斂神秀，突兀超塵寰。
                </div>
                
                <div class="paragraph">
                    世變逮狂秦，風俗如髦蠻。
                </div>
                
                <div class="paragraph">
                    舌在不敢語，冥默疑心訕。
                </div>
                
                <div class="paragraph">
                    咸陽貴公卿，高門擁旗旛。
                </div>
                
                <div class="paragraph">
                    牽犬上蔡門，回首涕空潸。
                </div>
                
                <div class="paragraph">
                    積骸草木腥，流血川原殷。
                </div>
                
                <div class="paragraph">
                    所以三君子，決去披榛菅。
                </div>
                
                <div class="paragraph">
                    不以寸草榮，易我白日閒。
                </div>
                
                <div class="paragraph">
                    徘徊茲山巔，放蕩紫翠間。
                </div>
                
                <div class="paragraph">
                    數窮會有歸，山空水潺潺。
                </div>
                
                <div class="paragraph">
                    高風起遐想，往躅芬芝蘭。
                </div>
                
                <div class="paragraph">
                    想此弄明月，想此發清彈。
                </div>
                
                <div class="paragraph">
                    茲壇梯玉京，茲臺凝金丹。
                </div>
                
                <div class="paragraph">
                    羣仙或朋來，洞戶敞幽關。
                </div>
                
                <div class="paragraph">
                    縹緲鈞天奏，依約雲旗翻。
                </div>
                
                <div class="paragraph">
                    古澗會流泉，點筆依石闌。
                </div>
                
                <div class="paragraph">
                    遺墨墮中流，染此亂石黫。
                </div>
                
                <div class="paragraph">
                    世情喜虛誕，誑記誰能刪。
                </div>
                
                <div class="paragraph">
                    峭壁起道邊，雨濕苔蘚斑。
                </div>
                
                <div class="paragraph">
                    剝蘚訪舊題，歲月猶班班。
                </div>
                
                <div class="paragraph">
                    當時往來人，逸翮超籠樊。
                </div>
                
                <div class="paragraph">
                    應期後千載，綠鬢炯朱顔。
                </div>
                
                <div class="paragraph">
                    御風游汗漫，騎鯨出頹瀾。
                </div>
                
                <div class="paragraph">
                    或乘白鶴歸，翩躚從妖嫺。
                </div>
                
                <div class="paragraph">
                    寥寥竟誰成，遺蹟空浩歎。
                </div>
                
                <div class="paragraph">
                    愚生百世下，逐妄笑冥頑。
                </div>
                
                <div class="paragraph">
                    幽尋昔未極，雲卧衣裳單。
                </div>
                
                <div class="paragraph">
                    杖屨陟層巘，此懷今未闌。
                </div>
                
                <div class="paragraph">
                    矧聞廊廟議，出師銳除殘。
                </div>
                
                <div class="paragraph">
                    將軍賈餘勇，弭節期白檀。
                </div>
                
                <div class="paragraph">
                    已覺賦斂頻，更恐戍役煩。
                </div>
                
                <div class="paragraph">
                    聖主哀元元，絡繹寬詔頒。
                </div>
                
                <div class="paragraph">
                    官守孤王明，根節滋吏姦。
                </div>
                
                <div class="paragraph">
                    擬追三君游，物表寄衰孱。
                </div>
                
                <div class="paragraph">
                    彼美江夫子，拊字周惸瘝。
                </div>
                
                <div class="paragraph">
                    寧甘催科拙，不使杼柚殫。
                </div>
                
                <div class="paragraph">
                    坐令句曲天，忘此世道艱。
                </div>
                
                <div class="paragraph">
                    儻許占一丘，結廬樹牆藩。
                </div>
                
                <div class="paragraph">
                    渴飲玉井泉，饑挹朝霞餐。
                </div>
                
                <div class="paragraph">
                    永無垂老別，寧憂行路難。
                </div>
                
                <div class="paragraph">
                    寄書新過鴈，一諾未應慳。
                </div>
                
        </div>
    </div>
</body>

</html>