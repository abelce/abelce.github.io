<!DOCTYPE html>
<html>

<head>
    <title>
        敬贈張晧兄
    </title>
    <meta name="keywords" content="敬贈張晧兄 -- 趙志">
    <meta name="description" content="敬贈張晧兄 -- 趙志">
    <meta property="og:title" content="敬贈張晧兄">
    <meta property="og:url" content="https://vwood.xyz/poetry/a3460050-fea5-4201-9aa8-1fb067d48253.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            敬贈張晧兄
        </h2>
        <div class="author"><a href="/author/37aa9f1e-4da4-46f6-a307-bd8ea2375073.html" title="趙志" target="_blank">
                趙志
            </a> (唐)
        </div>
        <div class="paragraphs">
            
                <div class="paragraph">
                    昔我背准時，淄庭叨筮仕。
                </div>
                
                <div class="paragraph">
                    及君飛蓋夕，梁墀擅詩史。
                </div>
                
                <div class="paragraph">
                    聯文日華上，接絢陽臺裏（此字原殘）。
                </div>
                
                <div class="paragraph">
                    東閣奉賓遊，西園追宴喜。
                </div>
                
                <div class="paragraph">
                    謬此梁松筠，相彼歷冬春。
                </div>
                
                <div class="paragraph">
                    連璧交逾密，斷金情更親。
                </div>
                
                <div class="paragraph">
                    林中浮淥蟣，濠際躍頳鱗。
                </div>
                
                <div class="paragraph">
                    自然知管鮑，寧止挹雷陳。
                </div>
                
                <div class="paragraph">
                    歡娛樂相樂，放曠尋巖壑。
                </div>
                
                <div class="paragraph">
                    原野縈心神，琴罇諧賞託。
                </div>
                
                <div class="paragraph">
                    蕭深（周改爲「森」）對風景，顧歩披花藥。
                </div>
                
                <div class="paragraph">
                    煙霞牙{丿爲丶}縈暎，蔦蘿紛苒弱。
                </div>
                
                <div class="paragraph">
                    淹留窮[眺]（晀）翫，麗藻方輝煥。
                </div>
                
                <div class="paragraph">
                    逸唱子爲輕，課拙余成憚。
                </div>
                
                <div class="paragraph">
                    聯翩限從[役]（伇），雲雨俄分散。
                </div>
                
                <div class="paragraph">
                    各下澘然淚，共切離羣歡。
                </div>
                
                <div class="paragraph">
                    長望關河阻，結思徒延佇。
                </div>
                
                <div class="paragraph">
                    春鶯啼故林，秋鴈誼幽渚。
                </div>
                
                <div class="paragraph">
                    空悲結霜霰，無由欣晤語。
                </div>
                
                <div class="paragraph">
                    時閱贈離章，持用寬羈緒。
                </div>
                
                <div class="paragraph">
                    上善冠前良，弈葉播餘芳。
                </div>
                
                <div class="paragraph">
                    丹[穴]（宄）摛鸞[鳳]（〖風〗從周校改），玄岫吐珪璋。
                </div>
                
                <div class="paragraph">
                    墻仞攸倫孔，陂澄固偶黃。
                </div>
                
                <div class="paragraph">
                    司文踐蓬閣，刊冊染芸香。
                </div>
                
                <div class="paragraph">
                    咸揖銅墨才，寔資瑚璉器。
                </div>
                
                <div class="paragraph">
                    簡牘聞尚父，灌壇初歷試。
                </div>
                
                <div class="paragraph">
                    誰當嗣往哲？君子紹斯位。
                </div>
                
                <div class="paragraph">
                    感神既不殊，非熊寧有異。
                </div>
                
                <div class="paragraph">
                    非熊在渭川，佐聖佇光先。
                </div>
                
                <div class="paragraph">
                    語德雖云類，比迹詎同年？
                </div>
                
                <div class="paragraph">
                    琱蟲開製錦，乳翟應鳴絃。
                </div>
                
                <div class="paragraph">
                    何止高無二，終期掩半千。
                </div>
                
                <div class="paragraph">
                    自揣無庸質，濫爾承朝顧。
                </div>
                
                <div class="paragraph">
                    本之三（疑當作「王」）生能，遂踐龐公路。
                </div>
                
                <div class="paragraph">
                    望古承清白，脩今恧尸素。
                </div>
                
                <div class="paragraph">
                    何以嗣餘基？履冰期歲暮。
                </div>
                
                <div class="paragraph">
                    索居睽宴語，每恨離筵促。
                </div>
                
                <div class="paragraph">
                    下車忽相遇，適願於斯足。
                </div>
                
                <div class="paragraph">
                    言志悅披沙，放情欣倚玉。
                </div>
                
                <div class="paragraph">
                    豈唯忘鄭恡，復此陳心曲。
                </div>
                
                <div class="paragraph">
                    重敘舊嬉遊，芳巵幾獻酬。
                </div>
                
                <div class="paragraph">
                    蟬吟催晚夏，鴻響應新秋。
                </div>
                
                <div class="paragraph">
                    風氣清幽谷，雲陰澹淺流。
                </div>
                
                <div class="paragraph">
                    寫懷憑動際，長歌遣四愁。
                </div>
                
        </div>
    </div>
</body>

</html>