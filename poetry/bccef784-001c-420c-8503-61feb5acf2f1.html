<!DOCTYPE html>
<html>

<head>
    <title>
        贈別越帥蔡侍郎五十韵
    </title>
    <meta name="keywords" content="贈別越帥蔡侍郎五十韵 -- 華鎮">
    <meta name="description" content="贈別越帥蔡侍郎五十韵 -- 華鎮">
    <meta property="og:title" content="贈別越帥蔡侍郎五十韵">
    <meta property="og:url" content="https://vwood.xyz/poetry/bccef784-001c-420c-8503-61feb5acf2f1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈別越帥蔡侍郎五十韵
        </h2>
        <div class="author"><a href="/author/4ff71b5c-32eb-47a1-ade3-d5931120015c.html" title="華鎮" target="_blank">
                華鎮
            </a> (宋)
        </div>
        <div class="paragraphs">
            
                <div class="paragraph">
                    飛廉鼓橐開氛雺，玉龍盤礴堆蒼岫。
                </div>
                
                <div class="paragraph">
                    雲崖左壁出高墉，環回占盡東南秀。
                </div>
                
                <div class="paragraph">
                    高瞻牛女提封闊，下瞰閭閻烟火富。
                </div>
                
                <div class="paragraph">
                    紫青巖壑敞屏幃，金碧樓臺錯紋繡。
                </div>
                
                <div class="paragraph">
                    城西半規日欲落，天東一縷雲如鏤。
                </div>
                
                <div class="paragraph">
                    人間未覺桂華昇，林梢先見金波溜。
                </div>
                
                <div class="paragraph">
                    冰輪冉冉經箕斗，碧落沈沈失星宿。
                </div>
                
                <div class="paragraph">
                    清光不斷萬象呈，目極塵寰了無覆。
                </div>
                
                <div class="paragraph">
                    扶桑欲曉天雞唱，玉珮丁東咽殘漏。
                </div>
                
                <div class="paragraph">
                    西南松桂碧參差，寒金碎玉高低透。
                </div>
                
                <div class="paragraph">
                    春和二月融青宙，紅紫千花簇繁囿。
                </div>
                
                <div class="paragraph">
                    香潔蜂蝶夜不知，暗和清影凝羅袖。
                </div>
                
                <div class="paragraph">
                    暑雨晚隨虹影斷，炎威夜逼餘輝逗。
                </div>
                
                <div class="paragraph">
                    南湖拂拂起輕颸，鑑光千里冰紈皺。
                </div>
                
                <div class="paragraph">
                    星流一葉高梧下，玉刻千峰晚山瘦。
                </div>
                
                <div class="paragraph">
                    桂子香凝零露漙，兔毫冷咽飛泉潄。
                </div>
                
                <div class="paragraph">
                    六花舞絕平川壤，萬樹玲瓏綴瑩琇。
                </div>
                
                <div class="paragraph">
                    凍雲收盡一輪寒，光華上下清交鬭。
                </div>
                
                <div class="paragraph">
                    明眸朗鑒古難偶，許謝登臨亦虛覯。
                </div>
                
                <div class="paragraph">
                    勝地埋藏祗自奇，千年林下輸猿狖。
                </div>
                
                <div class="paragraph">
                    儒家宗主中郎裔，早掞春華甲英彀。
                </div>
                
                <div class="paragraph">
                    量闊難窮渤澥遠，德馨未羨椒蘭臭。
                </div>
                
                <div class="paragraph">
                    青雲有路早徊翔，要津策足頻馳驟。
                </div>
                
                <div class="paragraph">
                    旒扆傾衷聆玉振，經綸溢耳摐金奏。
                </div>
                
                <div class="paragraph">
                    暫虛法從牧遠民，大旆高牙會稽首。
                </div>
                
                <div class="paragraph">
                    庖刃從容經肯綮，鵠卵無勞魯雞伏。
                </div>
                
                <div class="paragraph">
                    探幽索隠有餘工，逸勝遺奇落精究。
                </div>
                
                <div class="paragraph">
                    意匠經營誰與相，壺中風物真天授。
                </div>
                
                <div class="paragraph">
                    霜斧晨開蔽日林，虹梁晚結飛雲搆。
                </div>
                
                <div class="paragraph">
                    軒窗四闢洞無物，林嶺旁來遠如走。
                </div>
                
                <div class="paragraph">
                    佳名一字既惟新，寶墨八法曾非舊。
                </div>
                
                <div class="paragraph">
                    鵲返鸞徊美無度，龍跳虎卧雄相湊。
                </div>
                
                <div class="paragraph">
                    何地通宵得佳致，誰人忘寢臨觴豆。
                </div>
                
                <div class="paragraph">
                    西園物色難重逢，秉燭詩詞漫三復。
                </div>
                
                <div class="paragraph">
                    華堂有月終年好，月下樽罍溢醇酎。
                </div>
                
                <div class="paragraph">
                    坐令越絕山水佳，日添光價高難貿。
                </div>
                
                <div class="paragraph">
                    五雲溪上綸竿手，誤指王圻攬纓綬。
                </div>
                
                <div class="paragraph">
                    畫虎年多愧未成，屠龍伎巧傷難售。
                </div>
                
                <div class="paragraph">
                    清時支離逐斗粟，樂國凄凉寄圭竇。
                </div>
                
                <div class="paragraph">
                    結巢未忍息南枝，倚輈何計登華廄。
                </div>
                
                <div class="paragraph">
                    片帆隨牒西南邁，塵滿儒衣色多垢。
                </div>
                
                <div class="paragraph">
                    文麗難忘反楚騷，魂交尚冀親南狩。
                </div>
                
                <div class="paragraph">
                    昔人富貴志已得，越吟清切傷微疚。
                </div>
                
                <div class="paragraph">
                    今人徒勞情若何，玉壺慷慨臨風叩。
                </div>
                
                <div class="paragraph">
                    飛蓋早容陪後乘，曳裾屢許登文甃。
                </div>
                
                <div class="paragraph">
                    烟波滿眼始憑凌，談笑回頭難邂逅。
                </div>
                
                <div class="paragraph">
                    吳會他年見桑梓，荆湘數稔包霜柚。
                </div>
                
                <div class="paragraph">
                    鳴珂應在白沙隄，茇舍徒瞻碧棠茂。
                </div>
                
                <div class="paragraph">
                    萍迹漂漂渺難繫，蓬心慅慅紛奚就。
                </div>
                
                <div class="paragraph">
                    九疑三五夜晴時，爲想堂前皎如晝。
                </div>
                
        </div>
    </div>
</body>

</html>