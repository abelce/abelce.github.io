<!DOCTYPE html>
<html>

<head>
    <title>
        雲游歌
    </title>
    <meta name="keywords" content="雲游歌 -- 白玉蟾">
    <meta name="description" content="雲游歌 -- 白玉蟾">
    <meta property="og:title" content="雲游歌">
    <meta property="og:url" content="https://vwood.xyz/poetry/819cff37-71e4-4cdc-bcf1-253dd70fa40a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            雲游歌
        </h2>
        <div class="author"><a href="/author/6428bbeb-18b3-4723-a27d-f455a76d66ac.html" title="白玉蟾" target="_blank">
                白玉蟾
            </a> (宋)
        </div>
        <div class="paragraphs">
            
                <div class="paragraph">
                    雲游難，雲游難，萬里水煙四海寬。
                </div>
                
                <div class="paragraph">
                    說著這般滋味苦，教人怎不鼻頭酸。
                </div>
                
                <div class="paragraph">
                    初別家山辭骨肉，腰下有錢三百足。
                </div>
                
                <div class="paragraph">
                    思量尋師訪道難，今夜不知何處宿。
                </div>
                
                <div class="paragraph">
                    不覺行行三兩程，人言此地是漳城。
                </div>
                
                <div class="paragraph">
                    身上衣裳典賣盡，路上何曾見一人。
                </div>
                
                <div class="paragraph">
                    初到孤村宿孤館，鳥啼花落千林晚。
                </div>
                
                <div class="paragraph">
                    明朝早膳又起行，只有隨身一柄傘。
                </div>
                
                <div class="paragraph">
                    漸漸來來興化軍，風雨蕭蕭欲送春。
                </div>
                
                <div class="paragraph">
                    惟一空自赤毿瑉，囊中尚有三兩文。
                </div>
                
                <div class="paragraph">
                    行得艱辛脚無力，滿身瘙痒都生蝨。
                </div>
                
                <div class="paragraph">
                    茫然到此赤條條，思欲歸鄉歸未得。
                </div>
                
                <div class="paragraph">
                    爭奈旬餘守肚饑，埋名隠姓有誰知。
                </div>
                
                <div class="paragraph">
                    來到羅源興福寺，遂乃捐身作僕兒。
                </div>
                
                <div class="paragraph">
                    初作僕時未半月，復與僧主時作別。
                </div>
                
                <div class="paragraph">
                    火雲飛上支提峰，路上石頭如火熱。
                </div>
                
                <div class="paragraph">
                    炎炎畏日正燒空，不堪赤脚走途中。
                </div>
                
                <div class="paragraph">
                    一塊肉山流出水，豈曾有扇可摇風。
                </div>
                
                <div class="paragraph">
                    且喜過除三伏暑，蹤跡于今復劍浦。
                </div>
                
                <div class="paragraph">
                    真箇徹骨徹髓貧，荒郊一夜梧桐雨。
                </div>
                
                <div class="paragraph">
                    黄昏四顧淚珠流，無笠無簑愁不愁。
                </div>
                
                <div class="paragraph">
                    偎傍茆簷待天曉，村翁不許住簷頭。
                </div>
                
                <div class="paragraph">
                    聞說建寧人好善，特來此地求衣飯。
                </div>
                
                <div class="paragraph">
                    耳邊但聞慚愧聲，阿誰可具慈悲眼。
                </div>
                
                <div class="paragraph">
                    憶著從前富貴時，低頭看鼻皺雙眉。
                </div>
                
                <div class="paragraph">
                    家家門首空舒手，那有一人憐乞兒。
                </div>
                
                <div class="paragraph">
                    福建出來到龍虎，上清宮中謁宮主。
                </div>
                
                <div class="paragraph">
                    未相識前求掛搭，知堂嫌我身繿縷。
                </div>
                
                <div class="paragraph">
                    恰似先來到武夷，黄冠道士叱駡時。
                </div>
                
                <div class="paragraph">
                    些兒餿飯冷熟水，道我孤寒玷辱伊。
                </div>
                
                <div class="paragraph">
                    江之東西湖南北，浙之左右接西蜀。
                </div>
                
                <div class="paragraph">
                    廣閩淮海數萬里，千山萬水空碌碌。
                </div>
                
                <div class="paragraph">
                    雲游不覺已多年，道友笑我何風顛。
                </div>
                
                <div class="paragraph">
                    舊游經復再去來，大事忽忽莫怨天。
                </div>
                
                <div class="paragraph">
                    我生果有神仙分，前程有人可師問。
                </div>
                
                <div class="paragraph">
                    于今歷練已顢頇，胸中不著一點悶。
                </div>
                
                <div class="paragraph">
                    記得兵火起淮西，凄凉數里皆橫尸。
                </div>
                
                <div class="paragraph">
                    幸而天與殘生活，受此饑渴不堪悲。
                </div>
                
                <div class="paragraph">
                    記得武林天大雪，衣衫破碎風刮骨。
                </div>
                
                <div class="paragraph">
                    何况身中精氣全，猶自凍得皮迸血。
                </div>
                
                <div class="paragraph">
                    又思古廟風雨時，香爐無火紙錢飛。
                </div>
                
                <div class="paragraph">
                    神號鬼哭天慘慘，露冷雲寒猿夜啼。
                </div>
                
                <div class="paragraph">
                    又思草裏卧嚴霜，月照蒼苔落葉黄。
                </div>
                
                <div class="paragraph">
                    未得些兒真受用，如何禁得不凄凉。
                </div>
                
                <div class="paragraph">
                    偶然一日天開眼，陳泥丸公知我懶。
                </div>
                
                <div class="paragraph">
                    癸丑中秋野外晴，獨坐松陰說長短。
                </div>
                
                <div class="paragraph">
                    元來家裏有真金，前日辛勤枉用心。
                </div>
                
                <div class="paragraph">
                    即得長生留命訣，結茆靜坐白雲深。
                </div>
                
                <div class="paragraph">
                    煉就金丹亦容易，或在山中或在市。
                </div>
                
                <div class="paragraph">
                    等閑作此雲游歌，恐人不識雲游意。
                </div>
                
        </div>
    </div>
</body>

</html>