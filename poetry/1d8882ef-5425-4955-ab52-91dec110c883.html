<!DOCTYPE html>
<html>

<head>
    <title>
        與徐同知
    </title>
    <meta name="keywords" content="與徐同知 -- 熊禾">
    <meta name="description" content="與徐同知 -- 熊禾">
    <meta property="og:title" content="與徐同知">
    <meta property="og:url" content="https://vwood.xyz/poetry/1d8882ef-5425-4955-ab52-91dec110c883.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            與徐同知
        </h2>
        <div class="author"><a href="/author/dac40427-6298-4558-9d19-a70cbb064323.html" title="熊禾" target="_blank">
                熊禾
            </a> (宋)
        </div>
        <div class="paragraphs">
            
                <div class="paragraph">
                    武夷山中舊學子，汗漫偶作觀海遊。
                </div>
                
                <div class="paragraph">
                    此觀此遊亦何有，炎氛瘴雨爛不收。
                </div>
                
                <div class="paragraph">
                    蓬萊絕島固難望，何處大澤并高丘。
                </div>
                
                <div class="paragraph">
                    獨聞東南倚天聳石壁，上有一輪照耀之明月，下有一道演迤之清流。
                </div>
                
                <div class="paragraph">
                    此流不求清，此月不求明。
                </div>
                
                <div class="paragraph">
                    衆星冥濛日轂遠拍天，煙浪渺渺令人愁。
                </div>
                
                <div class="paragraph">
                    因思八極間，品彙豈不稠。
                </div>
                
                <div class="paragraph">
                    后皇生物至今日，茫茫大化無停輈。
                </div>
                
                <div class="paragraph">
                    群陰剝盡碩果在，新畬再闢陳根留。
                </div>
                
                <div class="paragraph">
                    我輩等是豐芑春，盛德何止數世謀。
                </div>
                
                <div class="paragraph">
                    男兒生世有不朽，百年易邁千載悠。
                </div>
                
                <div class="paragraph">
                    造物生材諒非偶，陽春有脚先南州。
                </div>
                
                <div class="paragraph">
                    八郡春已滿，忍使四海赤子寒颼颼。
                </div>
                
                <div class="paragraph">
                    一時澤物亦易足，旱須霖雨川須舟。
                </div>
                
                <div class="paragraph">
                    書生却顧動遐想，願爲來世蒼生憂。
                </div>
                
                <div class="paragraph">
                    斯文迓續正此時，安得古綆千尋脩。
                </div>
                
                <div class="paragraph">
                    莘郊匹夫樂堯道，朝鮮逋播敘禹疇。
                </div>
                
                <div class="paragraph">
                    兩生不來至今尚綿蕝，房魏背汗豈但唐人羞。
                </div>
                
                <div class="paragraph">
                    禮頹樂壞二千載，欲觀周道當何繇。
                </div>
                
                <div class="paragraph">
                    我聞伊洛道南後，武夷雲谷今魯鄒。
                </div>
                
                <div class="paragraph">
                    孔堂金石未盡泯，淹中斷簡猶堪搜。
                </div>
                
                <div class="paragraph">
                    獨抱遺經守迂拙，歲月兀兀春復秋。
                </div>
                
                <div class="paragraph">
                    蚊蝱負山力謾苦，精衛填海志未休。
                </div>
                
                <div class="paragraph">
                    書生迂拙公所知，此來見公亦何求。
                </div>
                
                <div class="paragraph">
                    窮通志也命當遂，天地傾缺人綢繆。
                </div>
                
                <div class="paragraph">
                    願公借我一片五色石，要補元氣混沌無瘡疣。
                </div>
                
                <div class="paragraph">
                    千載在我前，萬載在我後，山中事業非王侯。
                </div>
                
        </div>
    </div>
</body>

</html>