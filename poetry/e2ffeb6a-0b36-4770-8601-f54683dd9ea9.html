<!DOCTYPE html>
<html>

<head>
    <title>
        叢玉山
    </title>
    <meta name="keywords" content="叢玉山 -- 華鎮">
    <meta name="description" content="叢玉山 -- 華鎮">
    <meta property="og:title" content="叢玉山">
    <meta property="og:url" content="https://vwood.xyz/poetry/e2ffeb6a-0b36-4770-8601-f54683dd9ea9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            叢玉山
        </h2>
        <div class="author"><a href="/author/4ff71b5c-32eb-47a1-ade3-d5931120015c.html" title="華鎮" target="_blank">
                華鎮
            </a> (宋)
        </div>
        <div class="paragraphs">
            
                <div class="paragraph">
                    石城深沈有神櫝，蒼璧青圭森矗矗。
                </div>
                
                <div class="paragraph">
                    榛蕪未薙見圓石，沆瀣初披得叢玉。
                </div>
                
                <div class="paragraph">
                    寒流噴薄洗煩慮，翠光斂舒瑩人目。
                </div>
                
                <div class="paragraph">
                    兩巖神化瑣烟霞，一逕天成徧厓谷。
                </div>
                
                <div class="paragraph">
                    朝陽杲杲亙東嶺，夕陽亭亭載西陸。
                </div>
                
                <div class="paragraph">
                    拄天峻極天爲低，交雲拔起雲常簇。
                </div>
                
                <div class="paragraph">
                    風箕雨畢列華藻，木客雲娥儼儀服。
                </div>
                
                <div class="paragraph">
                    應真示相契空門，洪厓脫身度塵躅。
                </div>
                
                <div class="paragraph">
                    露天池寒星斗簇，合巖石暖莓苔綠。
                </div>
                
                <div class="paragraph">
                    石臺登眺多舂容，金柜緘封富奇蓄。
                </div>
                
                <div class="paragraph">
                    幽竇懸泉歲清淺，碧嵐如雲日紛鬰。
                </div>
                
                <div class="paragraph">
                    蓮花風度夏香深，芙蓉露裛秋華肅。
                </div>
                
                <div class="paragraph">
                    靈龜戲游物自壽，師子雄騰誰與逐。
                </div>
                
                <div class="paragraph">
                    金魚熻嚇待時雨，石鼇贔屭依蒼麓。
                </div>
                
                <div class="paragraph">
                    滿川雲起老龍吟，虛谷風清雕虎伏。
                </div>
                
                <div class="paragraph">
                    主人天與經綸器，才名早在神仙籙。
                </div>
                
                <div class="paragraph">
                    清時北闕方我須，雅興東山難自速。
                </div>
                
                <div class="paragraph">
                    脩途未許頓長轡，勝地何妨揭華屋。
                </div>
                
                <div class="paragraph">
                    雙巖挹秀左右逢，快覽凭高心眼足。
                </div>
                
                <div class="paragraph">
                    夜邀秋月得丹桂，曉迓冬曦看若木。
                </div>
                
                <div class="paragraph">
                    飛梁續徑壓蒼磯，投隙團茅繚脩竹。
                </div>
                
                <div class="paragraph">
                    雲軒芝蓋俯可揖，水色天光濃溢掬。
                </div>
                
                <div class="paragraph">
                    綠野篇章惜未多，輞川圖畫今能續。
                </div>
                
                <div class="paragraph">
                    披圖已覺思超越，過眼應忘身跼束。
                </div>
                
                <div class="paragraph">
                    華編今日許聯詩，芳徑何年容秉燭。
                </div>
                
                <div class="paragraph">
                    因嗟輕別五雲隠，長思起效三閭卜。
                </div>
                
                <div class="paragraph">
                    分知方外學屠龍，不及人間謀刻鵠。
                </div>
                
                <div class="paragraph">
                    魯國也欣三釜粟，梁園倦游還憶蜀。
                </div>
                
                <div class="paragraph">
                    葛洪平昔志丹鼎，子房雅意捐嘉穀。
                </div>
                
                <div class="paragraph">
                    願登天路青雲梯，長聽仙翁紫芝曲。
                </div>
                
        </div>
    </div>
</body>

</html>