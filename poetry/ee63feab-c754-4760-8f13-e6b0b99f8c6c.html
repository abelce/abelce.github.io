<!DOCTYPE html>
<html>

<head>
    <title>
        懷季言弟并簡仲輔叔易
    </title>
    <meta name="keywords" content="懷季言弟并簡仲輔叔易 -- 李綱">
    <meta name="description" content="懷季言弟并簡仲輔叔易 -- 李綱">
    <meta property="og:title" content="懷季言弟并簡仲輔叔易">
    <meta property="og:url" content="https://vwood.xyz/poetry/ee63feab-c754-4760-8f13-e6b0b99f8c6c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            懷季言弟并簡仲輔叔易
        </h2>
        <div class="author"><a href="/author/8d78a433-b028-4f06-873d-ed90d9018954.html" title="李綱" target="_blank">
                李綱
            </a> (宋)
        </div>
        <div class="paragraphs">
            
                <div class="paragraph">
                    我昔謫沙溪，爾送至虎丘。
                </div>
                
                <div class="paragraph">
                    相攜觀劍池，共坐蒼崖陬。
                </div>
                
                <div class="paragraph">
                    霜寒草木衰，肅肅天地秋。
                </div>
                
                <div class="paragraph">
                    慷慨論世故，豈復知離愁。
                </div>
                
                <div class="paragraph">
                    中間謫雲安，爾病家山留。
                </div>
                
                <div class="paragraph">
                    獨與仲及叔，分攜浙江頭。
                </div>
                
                <div class="paragraph">
                    潮聲來海門，風雨助颼颼。
                </div>
                
                <div class="paragraph">
                    銀濤蹙天起，泛此一葉舟。
                </div>
                
                <div class="paragraph">
                    及玆謫武昌，爾復從我遊。
                </div>
                
                <div class="paragraph">
                    回環溪壑間，渺若雙沙鷗。
                </div>
                
                <div class="paragraph">
                    長江快清曠，廬阜探奇幽。
                </div>
                
                <div class="paragraph">
                    行盡江南山，始次湖外州。
                </div>
                
                <div class="paragraph">
                    傳聞浙郡兵，盗用官庫矛。
                </div>
                
                <div class="paragraph">
                    夜深赤白丸，殺吏起相讎。
                </div>
                
                <div class="paragraph">
                    懷家動歸心，觸熱遽還輈。
                </div>
                
                <div class="paragraph">
                    作别今幾時，此情浩難收。
                </div>
                
                <div class="paragraph">
                    塊處誰共語，把酒無與酬。
                </div>
                
                <div class="paragraph">
                    憑髙欲望遠，獨上黄鶴樓。
                </div>
                
                <div class="paragraph">
                    吳越天杳杳，風煙晚悠悠。
                </div>
                
                <div class="paragraph">
                    顧嗟禰處士，坐困鸚鵡洲。
                </div>
                
                <div class="paragraph">
                    胡虜氣方横，盗賊起如蟊。
                </div>
                
                <div class="paragraph">
                    中原腤鋒鏑，江漢屯貔貅。
                </div>
                
                <div class="paragraph">
                    爾歸議遷徙，已有定論不。
                </div>
                
                <div class="paragraph">
                    黄屋尚飄泊，吾敢懷燕休。
                </div>
                
                <div class="paragraph">
                    但願復相見，一解無窮憂。
                </div>
                
                <div class="paragraph">
                    泫然念蒼生，豈爲吾身謀。
                </div>
                
        </div>
    </div>
</body>

</html>