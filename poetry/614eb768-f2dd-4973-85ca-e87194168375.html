<!DOCTYPE html>
<html>

<head>
    <title>
        奉酬劉長史
    </title>
    <meta name="keywords" content="奉酬劉長史 -- 趙志">
    <meta name="description" content="奉酬劉長史 -- 趙志">
    <meta property="og:title" content="奉酬劉長史">
    <meta property="og:url" content="https://vwood.xyz/poetry/614eb768-f2dd-4973-85ca-e87194168375.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉酬劉長史
        </h2>
        <div class="author"><a href="/author/37aa9f1e-4da4-46f6-a307-bd8ea2375073.html" title="趙志" target="_blank">
                趙志
            </a> (唐)
        </div>
        <div class="paragraphs">
            
                <div class="paragraph">
                    晉嶺高無極，汾川清且濬。
                </div>
                
                <div class="paragraph">
                    誕粹表前脩，資靈光後胤。
                </div>
                
                <div class="paragraph">
                    澄陂溢萬頃，斷山聳千仞。
                </div>
                
                <div class="paragraph">
                    淬水曜金芒，陵寒標玉潤。
                </div>
                
                <div class="paragraph">
                    勵精悅緗素，抗志敦風雅。
                </div>
                
                <div class="paragraph">
                    書帳燭流螢，辨囿馳非馬。
                </div>
                
                <div class="paragraph">
                    發藻春葩落，揮毫秋露下。
                </div>
                
                <div class="paragraph">
                    寧止冠揚班，方見超終賈。
                </div>
                
                <div class="paragraph">
                    巨鱗初撃浪，迅翮始搏空。
                </div>
                
                <div class="paragraph">
                    梁園奉脩竹，楚館仰雄風。
                </div>
                
                <div class="paragraph">
                    才傾《大言賦》，芳溢小山叢。
                </div>
                
                <div class="paragraph">
                    曳裾參上客，懸藉偶□（此字已無從辨認，周補爲「羣」字）公。
                </div>
                
                <div class="paragraph">
                    無庸慙薄伎，多幸陪高躅。
                </div>
                
                <div class="paragraph">
                    接景猨巖陰，追飛鳥渚曲。
                </div>
                
                <div class="paragraph">
                    交態君無□，□□（二字僅存殘迹）遂自酌。
                </div>
                
                <div class="paragraph">
                    共悅忘是非，俱欣齊榮辱。
                </div>
                
                <div class="paragraph">
                    碣石秋風日，長洲麗景時。
                </div>
                
                <div class="paragraph">
                    名山多爽氣，奇樹有華滋。
                </div>
                
                <div class="paragraph">
                    絃琴恒共賞，酌□□同嬉。
                </div>
                
                <div class="paragraph">
                    披襟窮雅論，握管賦新詩。
                </div>
                
                <div class="paragraph">
                    擾擾勞形役。
                </div>
                
                <div class="paragraph">
                    棲棲倦時綱。
                </div>
                
                <div class="paragraph">
                    歡娛不再來，光陰誠易往。
                </div>
                
                <div class="paragraph">
                    遽嗟雲雨別，行睽風月[□]。
                </div>
                
                <div class="paragraph">
                    搔首悵勞歌，霑纓獨長想。
                </div>
                
                <div class="paragraph">
                    宏才惟不噐，出處□多迥。
                </div>
                
                <div class="paragraph">
                    玉堦表令詞，銅章宣美續。
                </div>
                
                <div class="paragraph">
                    漁人釋夜綱，孺子𩾧朝翟。
                </div>
                
                <div class="paragraph">
                    寬刑獄犴虛，富教田疇闢。
                </div>
                
                <div class="paragraph">
                    鳴峻本周壤，祠仕（此字僅可見下半截）寔秦京。
                </div>
                
                <div class="paragraph">
                    大藩資變贊，上德荷恩榮。
                </div>
                
                <div class="paragraph">
                    題輿昭令範，展驥聞喜聲。
                </div>
                
                <div class="paragraph">
                    惠化移甿俗，仁風被屬誠。
                </div>
                
                <div class="paragraph">
                    顧惟策蹇姿，還傷雕朽質。
                </div>
                
                <div class="paragraph">
                    及斯牽墨綬，[□]往謝鉛筆。
                </div>
                
                <div class="paragraph">
                    方申捧檄心，聊安代耕袟。
                </div>
                
                <div class="paragraph">
                    問松寧有裕，求轄終無術。
                </div>
                
                <div class="paragraph">
                    謬兹叨下邑，濫喜永嘉惠。
                </div>
                
                <div class="paragraph">
                    依仁道不騫，惟舊情無替。
                </div>
                
                <div class="paragraph">
                    復此論襟抱，於烏追賞栔。
                </div>
                
                <div class="paragraph">
                    投贈重千金，披文高五際。
                </div>
                
                <div class="paragraph">
                    文酒重留連，高宴促芳筵。
                </div>
                
                <div class="paragraph">
                    秋灰移玉管，夏火度金天。
                </div>
                
                <div class="paragraph">
                    □送銜蘆鴈，風吹醫葉蟬。
                </div>
                
                <div class="paragraph">
                    徒欣接素賞，空恧繼華篇。
                </div>
                
                <div class="paragraph">
                    。
                </div>
                
        </div>
    </div>
</body>

</html>