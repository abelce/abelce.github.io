<!DOCTYPE html>
<html>

<head>
    <title>
        送王粹中教授入蜀
    </title>
    <meta name="keywords" content="送王粹中教授入蜀 -- 樓鑰">
    <meta name="description" content="送王粹中教授入蜀 -- 樓鑰">
    <meta property="og:title" content="送王粹中教授入蜀">
    <meta property="og:url" content="https://vwood.xyz/poetry/b816cf60-f46c-4991-8697-e084db351c52.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送王粹中教授入蜀
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    萬山四塞圍平陸，大爲關中次爲蜀。
                </div>
                
                <div class="paragraph">
                    我生東南未曾到，蜀士游從聞頗熟。
                </div>
                
                <div class="paragraph">
                    自從襄陽上峻途，高欲登天下臨谷。
                </div>
                
                <div class="paragraph">
                    女媧大山塞空虛，麻綫名堆千萬曲。
                </div>
                
                <div class="paragraph">
                    行人一升鹿頭關，下瞰平川如畫幅。
                </div>
                
                <div class="paragraph">
                    幅員二百四十里，里出萬緡民日蹙。
                </div>
                
                <div class="paragraph">
                    向來陝西五路兵，退守諸關疆地促。
                </div>
                
                <div class="paragraph">
                    計臣權宜重增賦，民力尚寬隨所欲。
                </div>
                
                <div class="paragraph">
                    爾來因仍七十年，鬼不輸錢無雨粟。
                </div>
                
                <div class="paragraph">
                    民生哀哉不堪命，外若富饒中不足。
                </div>
                
                <div class="paragraph">
                    益梓尚有繁盛風，夔峽窮民幾比屋。
                </div>
                
                <div class="paragraph">
                    側耕危穫供稅租，飯多稊稗無嘉穀。
                </div>
                
                <div class="paragraph">
                    朝廷謀帥弄印久，宣諭尚書剖符竹。
                </div>
                
                <div class="paragraph">
                    尚書當今第一流，翁婿相望冰映玉。
                </div>
                
                <div class="paragraph">
                    貽書挽君爲此行，古人義槩非流俗。
                </div>
                
                <div class="paragraph">
                    君亦慨然挈家去，摻袪未免再三祝。
                </div>
                
                <div class="paragraph">
                    君行豈爲溫飽計，一舉高飛快鴻鵠。
                </div>
                
                <div class="paragraph">
                    丈夫生有四方志，登覽山川非碌碌。
                </div>
                
                <div class="paragraph">
                    頃爲假吏到燕山，未行先取山經讀。
                </div>
                
                <div class="paragraph">
                    所至訪尋多得力，中原至今在吾目。
                </div>
                
                <div class="paragraph">
                    北征西征昔有賦，何肯徒行空逐逐。
                </div>
                
                <div class="paragraph">
                    子西嘗因過峴首，遐想羊公欲相沃。
                </div>
                
                <div class="paragraph">
                    關右放賈眼拔鏃，表留卒使癰潰肉。
                </div>
                
                <div class="paragraph">
                    試推此意向前去，到處前人有遺躅。
                </div>
                
                <div class="paragraph">
                    五丁開山果何在，贊皇籌邊言可覆。
                </div>
                
                <div class="paragraph">
                    劍門石角皆北向，雪嶺界天望身毒。
                </div>
                
                <div class="paragraph">
                    高皇將壇在漢中，武侯八陣留魚復。
                </div>
                
                <div class="paragraph">
                    棧閣繩橋世稱嶮，威茂渡笮來夷族。
                </div>
                
                <div class="paragraph">
                    李冰離堆如底柱，大寧鹽泉若飛瀑。
                </div>
                
                <div class="paragraph">
                    四路尤多未見書，買歸何止三萬軸。
                </div>
                
                <div class="paragraph">
                    黄松次功蜀檮杌，石湖居士吳船錄。
                </div>
                
                <div class="paragraph">
                    君宜預考經行地，却隨所見書之牘。
                </div>
                
                <div class="paragraph">
                    幕中便可資籌策，遠業因茲增藴蓄。
                </div>
                
                <div class="paragraph">
                    又聞渡瀘不在瀘南在沉黎，卭崍九折是君家世尤當知。
                </div>
                
                <div class="paragraph">
                    藝祖按圖揮玉斧，大度河外等棄之。
                </div>
                
                <div class="paragraph">
                    本朝獨無南詔患，一語決定無敢違。
                </div>
                
                <div class="paragraph">
                    成都郡庠千白袍，後來之秀日益奇。
                </div>
                
                <div class="paragraph">
                    周公禮殿巋然在，畫像盤古繼宓犧。
                </div>
                
                <div class="paragraph">
                    春秋奠謁用舊樂，想見節奏并威儀。
                </div>
                
                <div class="paragraph">
                    談經約史各專門，學問可以相發揮。
                </div>
                
                <div class="paragraph">
                    康節遺書有傳者，不惜師問窮精微。
                </div>
                
                <div class="paragraph">
                    先天僅得十二三，聲音律呂無由窺。
                </div>
                
                <div class="paragraph">
                    更有異聞多細事，試因餘暇質所疑。
                </div>
                
                <div class="paragraph">
                    青城大面訪僊迹，普賢靈變窮峨眉。
                </div>
                
                <div class="paragraph">
                    街名棋盤路九逵，江號濯錦如汙池。
                </div>
                
                <div class="paragraph">
                    古柏參天二千尺，水滸鼎立三石犀。
                </div>
                
                <div class="paragraph">
                    藥有珂貝說尤詭，字書不見栮與榿。
                </div>
                
                <div class="paragraph">
                    金堂鸚鵡掃孤塔，蒼溪橘柚五出椑。
                </div>
                
                <div class="paragraph">
                    嘉陵梵像爲最巨，閬州城南天下稀。
                </div>
                
                <div class="paragraph">
                    少陵入蜀往來久，須行萬里方知詩。
                </div>
                
                <div class="paragraph">
                    我慙寡聞言又拙，君其更爲加詢咨。
                </div>
                
                <div class="paragraph">
                    老我無復爲世用，但當杜門待君歸。
                </div>
                
                <div class="paragraph">
                    歸期未知果何時，時寄尺楮寬吾思。
                </div>
                
        </div>
    </div>
</body>

</html>