<!DOCTYPE html>
<html>

<head>
    <title>
        送人赴闕
    </title>
    <meta name="keywords" content="送人赴闕 -- 張嵲">
    <meta name="description" content="送人赴闕 -- 張嵲">
    <meta property="og:title" content="送人赴闕">
    <meta property="og:url" content="https://vwood.xyz/poetry/e12d2399-8e40-432d-a43c-f85afc0d0056.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送人赴闕
        </h2>
        <div class="author"><a href="/author/f0a326fd-8228-42f5-86d5-9cf5654df5bb.html" title="張嵲" target="_blank">
                張嵲
            </a> (宋)
        </div>
        <div class="paragraphs">
            
                <div class="paragraph">
                    宗廟璵璠器，皇家柱石臣。
                </div>
                
                <div class="paragraph">
                    策名存紫府，佐世值昌辰。
                </div>
                
                <div class="paragraph">
                    德懋膺宸眷，才雄處要津。
                </div>
                
                <div class="paragraph">
                    文辭追賈馬，賓望並荀陳。
                </div>
                
                <div class="paragraph">
                    共貴豐年玉，咸推席上珍。
                </div>
                
                <div class="paragraph">
                    薦延言有味，發摘政如神。
                </div>
                
                <div class="paragraph">
                    既畏西門猛，兼懷鄭産仁。
                </div>
                
                <div class="paragraph">
                    化民幾變魯，群盗遂奔秦。
                </div>
                
                <div class="paragraph">
                    峻節推邦直，高風聳佞人。
                </div>
                
                <div class="paragraph">
                    立身惟耿耿，讒口遂狺狺。
                </div>
                
                <div class="paragraph">
                    一出修門道，重嘗未下蓴。
                </div>
                
                <div class="paragraph">
                    豈同游澤畔，詎類卧漳濵。
                </div>
                
                <div class="paragraph">
                    逸興傾醇酎，清談岸角巾。
                </div>
                
                <div class="paragraph">
                    處屯常若泰，在屈每如伸。
                </div>
                
                <div class="paragraph">
                    忽下泥金詔，初回雨露春。
                </div>
                
                <div class="paragraph">
                    巾車趨象闕，鳴玉覲楓宸。
                </div>
                
                <div class="paragraph">
                    江漢終歸海，風花復墜茵。
                </div>
                
                <div class="paragraph">
                    途長知騄驥，霜後識松筠。
                </div>
                
                <div class="paragraph">
                    道合明良舊，恩濡寵數新。
                </div>
                
                <div class="paragraph">
                    調元歸大鼐，爕理屬洪鈞。
                </div>
                
                <div class="paragraph">
                    賤子獨何者，龍門亦有賓。
                </div>
                
                <div class="paragraph">
                    承顔常數數，惠訓每諄諄。
                </div>
                
                <div class="paragraph">
                    屢賞王濛語，寧遺趙壹貧。
                </div>
                
                <div class="paragraph">
                    數言真可誦，一語足書紳。
                </div>
                
                <div class="paragraph">
                    他日承題品，今朝冀選掄。
                </div>
                
                <div class="paragraph">
                    知歸如有地，拜賜遂無垠。
                </div>
                
                <div class="paragraph">
                    菅蒯雖何用，駑駘尚可馴。
                </div>
                
                <div class="paragraph">
                    儻能收散誕，幸免屢逡巡。
                </div>
                
                <div class="paragraph">
                    悵别瞻行斾，衘恩睇後塵。
                </div>
                
                <div class="paragraph">
                    祝公聞政日，著意念窮鱗。
                </div>
                
        </div>
    </div>
</body>

</html>