<!DOCTYPE html>
<html>

<head>
    <title>
        鳳翔八觀 石鼓歌
    </title>
    <meta name="keywords" content="鳳翔八觀 石鼓歌 -- 蘇軾">
    <meta name="description" content="鳳翔八觀 石鼓歌 -- 蘇軾">
    <meta property="og:title" content="鳳翔八觀 石鼓歌">
    <meta property="og:url" content="https://vwood.xyz/poetry/ef14763d-83e7-40bf-be35-090e60435ad6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鳳翔八觀 石鼓歌
        </h2>
        <div class="author"><a href="/author/a0927add-96a4-406f-98d2-eccffe36df5a.html" title="蘇軾" target="_blank">
                蘇軾
            </a> (宋)
        </div>
        <div class="paragraphs">
            
                <div class="paragraph">
                    冬十二月歲辛丑，我初從政見魯叟。
                </div>
                
                <div class="paragraph">
                    舊聞石鼓今見之，文字鬰律蛟蛇走。
                </div>
                
                <div class="paragraph">
                    細觀初以指畫肚，欲讀嗟如箝在口。
                </div>
                
                <div class="paragraph">
                    韓公好古生已遲，我今況又百年後。
                </div>
                
                <div class="paragraph">
                    强尋偏傍推點畫，時得一二遺八九。
                </div>
                
                <div class="paragraph">
                    我車既攻馬亦同，其魚維鱮貫之柳。
                </div>
                
                <div class="paragraph">
                    古器縱橫猶識鼎，衆星錯落僅名斗。
                </div>
                
                <div class="paragraph">
                    模糊半已隠瘢胝，詰曲猶能辨跟肘。
                </div>
                
                <div class="paragraph">
                    娟娟缺月隠雲霧，濯濯嘉禾秀稂莠。
                </div>
                
                <div class="paragraph">
                    漂流百戰偶然存，獨立千載誰與友。
                </div>
                
                <div class="paragraph">
                    上追軒頡相唯諾，下揖冰斯同鷇㝅。
                </div>
                
                <div class="paragraph">
                    憶昔周宣歌鴻雁，當時籀史變蝌蚪。
                </div>
                
                <div class="paragraph">
                    厭亂人方思聖賢，中興天爲生耆耈。
                </div>
                
                <div class="paragraph">
                    東征徐虜闞虓虎，北伏犬戎隨指嗾。
                </div>
                
                <div class="paragraph">
                    象胥雜沓貢狼鹿，方召聯翩賜圭卣。
                </div>
                
                <div class="paragraph">
                    遂因鼓鼙思將帥，豈爲考擊煩矇瞍。
                </div>
                
                <div class="paragraph">
                    何人作頌比嵩高，萬古斯文齊岣嶁。
                </div>
                
                <div class="paragraph">
                    勳勞至大不矜伐，文武未遠猶忠厚。
                </div>
                
                <div class="paragraph">
                    欲尋年歲無甲乙，豈有名字記誰某。
                </div>
                
                <div class="paragraph">
                    自從周衰更七國，竟使秦人有九有。
                </div>
                
                <div class="paragraph">
                    埽除詩書誦法律，投棄俎豆陳鞭杻。
                </div>
                
                <div class="paragraph">
                    當年何人佐祖龍，上蔡公子牽黄狗。
                </div>
                
                <div class="paragraph">
                    登山刻石頌功烈，後者無繼前無偶。
                </div>
                
                <div class="paragraph">
                    皆云皇帝巡四國，烹滅强暴救黔首。
                </div>
                
                <div class="paragraph">
                    六經既已委灰塵，此鼓亦當遭擊剖。
                </div>
                
                <div class="paragraph">
                    傳聞九鼎淪泗上，欲使萬夫沉水取。
                </div>
                
                <div class="paragraph">
                    暴君縱欲窮人力，神物義不污秦垢。
                </div>
                
                <div class="paragraph">
                    是時石鼓何處避，無乃天工令鬼守。
                </div>
                
                <div class="paragraph">
                    興亡百變物自閑，富貴一朝名不朽。
                </div>
                
                <div class="paragraph">
                    細思物理坐歎息，人生安得如汝壽。
                </div>
                
        </div>
    </div>
</body>

</html>