<!DOCTYPE html>
<html>

<head>
    <title>
        九奮 啟憤
    </title>
    <meta name="keywords" content="九奮 啟憤 -- 薛季宣">
    <meta name="description" content="九奮 啟憤 -- 薛季宣">
    <meta property="og:title" content="九奮 啟憤">
    <meta property="og:url" content="https://vwood.xyz/poetry/2bed2b04-ed5b-428a-8ae0-8d6f72f50062.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            九奮 啟憤
        </h2>
        <div class="author"><a href="/author/e8eec4a8-e60d-4af1-9b7c-5448bb2828be.html" title="薛季宣" target="_blank">
                薛季宣
            </a> (宋)
        </div>
        <div class="paragraphs">
            
                <div class="paragraph">
                    啟憤兮申冤，訴衷情兮敶矢言。
                </div>
                
                <div class="paragraph">
                    叫蒼天之無辜兮，指心以爲正。
                </div>
                
                <div class="paragraph">
                    將求信于旬始兮，或咎繇之我聽。
                </div>
                
                <div class="paragraph">
                    神羊不世有以觸邪兮，其誰宜爲政。
                </div>
                
                <div class="paragraph">
                    親莫親于手足兮，而爲之詬病。
                </div>
                
                <div class="paragraph">
                    重莫重于君臣兮，而讒言以興。
                </div>
                
                <div class="paragraph">
                    余服蘭而佩芷兮，扈江蘺與蕙茝。
                </div>
                
                <div class="paragraph">
                    紉留夷而緯楬車兮，以爲束带。
                </div>
                
                <div class="paragraph">
                    青雲冠兮遠遊履，心曠漭兮橫四海。
                </div>
                
                <div class="paragraph">
                    日月昭其清明兮，孰興雲霧。
                </div>
                
                <div class="paragraph">
                    余既有此高潔兮，羌謂余爲卑污。
                </div>
                
                <div class="paragraph">
                    鳳皇翔于九霄兮，燕雀與程其度。
                </div>
                
                <div class="paragraph">
                    蒼蠅矢之亂白墨兮，人夫何爲乎不悟。
                </div>
                
                <div class="paragraph">
                    於穆靈脩之高厚兮，天與地其作配。
                </div>
                
                <div class="paragraph">
                    三辰煥其服章兮，揭招摇而爲蓋。
                </div>
                
                <div class="paragraph">
                    拂白螭之純素兮，列蒼龍于左輔。
                </div>
                
                <div class="paragraph">
                    朱鳥熒煌而先後兮，神龜昌揚而禦侮。
                </div>
                
                <div class="paragraph">
                    東南海而西界羌兮，商於崇其北戶。
                </div>
                
                <div class="paragraph">
                    愉昭明而震起兮，諶發揮于天下。
                </div>
                
                <div class="paragraph">
                    余日望其遵此途兮，放意咸池。
                </div>
                
                <div class="paragraph">
                    乘王虯兮俱奮飛，開閶門兮造東父，逍遥遊兮太微。
                </div>
                
                <div class="paragraph">
                    何鴟鴞兮名鳳皇，駕金車兮翱翔。
                </div>
                
                <div class="paragraph">
                    之桑間兮溱洧之側，樂盤遊兮三旬不息。
                </div>
                
                <div class="paragraph">
                    余心隠憂兮，惟靈脩之故也。
                </div>
                
                <div class="paragraph">
                    靚修飾而娟娟兮，而以爲惡也。
                </div>
                
                <div class="paragraph">
                    余靜好而弗余親兮，蹲踏蛾眉之妒也。
                </div>
                
                <div class="paragraph">
                    足頓地而不我知冤兮，仰天而不吾訃也。
                </div>
                
                <div class="paragraph">
                    省吾私而內不止疚兮，此固天之數也。
                </div>
                
                <div class="paragraph">
                    悲幽幽兮楚宮深，望漠漠兮楚雲陰。
                </div>
                
                <div class="paragraph">
                    指天極兮清高，聊適我兮遐心。
                </div>
                
                <div class="paragraph">
                    吸正陽與沆瀣兮，于夕陰與清旦。
                </div>
                
                <div class="paragraph">
                    騎朝霞而御白蜺兮，以遊以衍。
                </div>
                
                <div class="paragraph">
                    和六氣而與居兮，不知我之爲物。
                </div>
                
                <div class="paragraph">
                    升天入地兮，倏來往忽。
                </div>
                
                <div class="paragraph">
                    靈脩可告語而獻之兮，將我從而我咈。
                </div>
                
                <div class="paragraph">
                    重曰：皇蒼愉和，物無它兮。
                </div>
                
                <div class="paragraph">
                    陰靄飛騰，儼惟瑕兮。
                </div>
                
                <div class="paragraph">
                    雲收風靜，恬靜嘉兮。
                </div>
                
                <div class="paragraph">
                    悠悠我心，可如何兮。
                </div>
                
        </div>
    </div>
</body>

</html>