<!DOCTYPE html>
<html>

<head>
    <title>
        驪山行
    </title>
    <meta name="keywords" content="驪山行 -- 韋應物">
    <meta name="description" content="驪山行 -- 韋應物">
    <meta property="og:title" content="驪山行">
    <meta property="og:url" content="https://vwood.xyz/poetry/1ef8d183-2966-424a-b6fa-4ad46e409704.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui,-apple-system,BlinkMacSystemFont,segoe ui,Roboto,Helvetica,Arial,sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px; 
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            驪山行
        </h2>
        <div class="author">作者: 韋應物
        </div>
        <div class="paragraphs">
            
                <div class="paragraph">
                    君不見開元至化垂衣裳，厭坐明堂朝萬方。
                </div>
                
                <div class="paragraph">
                    訪道靈山降聖祖，沐浴華池集百祥。
                </div>
                
                <div class="paragraph">
                    千乘萬騎被原野，雲霞草木相輝光。
                </div>
                
                <div class="paragraph">
                    禁仗圍山曉霜切，離宮積翠夜漏長。
                </div>
                
                <div class="paragraph">
                    玉堦寂歷朝無事，碧樹萎蕤寒更芳。
                </div>
                
                <div class="paragraph">
                    三清小鳥傳仙語，九華真人奉瓊漿。
                </div>
                
                <div class="paragraph">
                    下元昧爽漏恆秩，登山朝禮玄元室。
                </div>
                
                <div class="paragraph">
                    翠華稍隱天半雲，丹閣光明海中日。
                </div>
                
                <div class="paragraph">
                    羽旗旄節憩瑤臺，清絲妙管從空來。
                </div>
                
                <div class="paragraph">
                    萬井九衢皆仰望，彩雲白鶴方徘徊。
                </div>
                
                <div class="paragraph">
                    憑高覽古嗟寰宇，造化茫茫思悠哉。
                </div>
                
                <div class="paragraph">
                    秦川八水長繚繞，漢氏五陵空崔嵬。
                </div>
                
                <div class="paragraph">
                    乃言聖祖奉丹經，以年爲日億萬齡。
                </div>
                
                <div class="paragraph">
                    蒼生咸壽陰陽泰，高謝前王出塵外。
                </div>
                
                <div class="paragraph">
                    英豪共理天下晏，戎夷讋伏兵無戰。
                </div>
                
                <div class="paragraph">
                    時豐賦斂未告勞，海闊珍奇亦來獻。
                </div>
                
                <div class="paragraph">
                    干戈一起文武乖，歡娛已極人事變。
                </div>
                
                <div class="paragraph">
                    聖皇弓劍墜幽泉，古木蒼山閉宮殿。
                </div>
                
                <div class="paragraph">
                    纘承鴻業聖明君，威震六合驅妖氛。
                </div>
                
                <div class="paragraph">
                    太平遊幸今可待，湯泉嵐嶺還氛氳。
                </div>
                
        </div>
    </div>
</body>

</html>