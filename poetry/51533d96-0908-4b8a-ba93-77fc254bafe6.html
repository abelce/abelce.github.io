<!DOCTYPE html>
<html>

<head>
    <title>
        嵩陽書院詩
    </title>
    <meta name="keywords" content="嵩陽書院詩 -- 李廌">
    <meta name="description" content="嵩陽書院詩 -- 李廌">
    <meta property="og:title" content="嵩陽書院詩">
    <meta property="og:url" content="https://vwood.xyz/poetry/51533d96-0908-4b8a-ba93-77fc254bafe6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            嵩陽書院詩
        </h2>
        <div class="author"><a href="/author/2aa579e5-1073-42ce-8103-7ec12359b8c1.html" title="李廌" target="_blank">
                李廌
            </a> (宋)
        </div>
        <div class="paragraphs">
            
                <div class="paragraph">
                    束髮從政事，佩綬曳長裾。
                </div>
                
                <div class="paragraph">
                    守令有民社，裂地皆分符。
                </div>
                
                <div class="paragraph">
                    問之爾何由，必曰因業儒。
                </div>
                
                <div class="paragraph">
                    自致或世賞，因儒升仕塗。
                </div>
                
                <div class="paragraph">
                    一朝希斗祿，輒與故步殊。
                </div>
                
                <div class="paragraph">
                    佞夫專媚竈，要路事馳驅。
                </div>
                
                <div class="paragraph">
                    俗夫抗塵容，勾校迷墨朱。
                </div>
                
                <div class="paragraph">
                    自謂尚市道，不若效賈區。
                </div>
                
                <div class="paragraph">
                    何必念故業，易地有蘧廬。
                </div>
                
                <div class="paragraph">
                    嵩陽敞儒宮，遠自唐之盧。
                </div>
                
                <div class="paragraph">
                    章聖旌隠君，此地搆宏居。
                </div>
                
                <div class="paragraph">
                    崇堂講遺文，寶樓藏賜書。
                </div>
                
                <div class="paragraph">
                    賞田逾千畝，負笈昔雲趨。
                </div>
                
                <div class="paragraph">
                    勸農桑使者，利心巧阿諛。
                </div>
                
                <div class="paragraph">
                    飛書檄大農，鬻此奉時須。
                </div>
                
                <div class="paragraph">
                    垣牆聚蓬蒿，觀殿巢鳶烏。
                </div>
                
                <div class="paragraph">
                    二紀無人迹，荒榛誰掃除。
                </div>
                
                <div class="paragraph">
                    桑羊固可烹，縣令亦安乎。
                </div>
                
                <div class="paragraph">
                    今主尚仁政，美利四海敷。
                </div>
                
                <div class="paragraph">
                    仁賢任阿衡，天地一朝蘇。
                </div>
                
                <div class="paragraph">
                    已責復蠲斂，肉骨生膏腴。
                </div>
                
                <div class="paragraph">
                    疲民悉按堵，此地尚荒蕪。
                </div>
                
                <div class="paragraph">
                    淮西高夫子，爲政多美譽。
                </div>
                
                <div class="paragraph">
                    百里政肅雍，民不困追胥。
                </div>
                
                <div class="paragraph">
                    憤彼釋老子，遺宮徧山隅。
                </div>
                
                <div class="paragraph">
                    吾儒一何衰，廢蹟可嗟吁。
                </div>
                
                <div class="paragraph">
                    連牋叩洛尹，移文諷使車。
                </div>
                
                <div class="paragraph">
                    義有子衿耻，功將泮水俱。
                </div>
                
                <div class="paragraph">
                    興衰雖在天，此意良可書。
                </div>
                
                <div class="paragraph">
                    却思鬻此者，於儒與何誅。
                </div>
                
                <div class="paragraph">
                    又思昔縣令，亦昔儒之徒。
                </div>
                
                <div class="paragraph">
                    興儒有美意，無忘高大夫。
                </div>
                
        </div>
    </div>
</body>

</html>