<!DOCTYPE html>
<html>

<head>
    <title>
        和胡俛學士游西池書事
    </title>
    <meta name="keywords" content="和胡俛學士游西池書事 -- 蘇頌">
    <meta name="description" content="和胡俛學士游西池書事 -- 蘇頌">
    <meta property="og:title" content="和胡俛學士游西池書事">
    <meta property="og:url" content="https://vwood.xyz/poetry/1d189301-46bd-424a-bdbe-7e230036a75e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和胡俛學士游西池書事
        </h2>
        <div class="author"><a href="/author/45097015-23f4-425a-83bb-e2e841d1a69b.html" title="蘇頌" target="_blank">
                蘇頌
            </a> (宋)
        </div>
        <div class="paragraphs">
            
                <div class="paragraph">
                    皇都有滄池，近在金商陌。
                </div>
                
                <div class="paragraph">
                    淵源控河汴，襟带引京索。
                </div>
                
                <div class="paragraph">
                    衆派瀉寒光，一鑑涵空碧。
                </div>
                
                <div class="paragraph">
                    晴明天垂幕，陰靄地滋脈。
                </div>
                
                <div class="paragraph">
                    煙嵐隘五湖，氣象吞七澤。
                </div>
                
                <div class="paragraph">
                    漪漣十餘里，縞練千萬尺。
                </div>
                
                <div class="paragraph">
                    樓殿起參差，門闉開岝峉。
                </div>
                
                <div class="paragraph">
                    人間識方壺，古來慚太液。
                </div>
                
                <div class="paragraph">
                    美哉臺沼名，壯我帝王宅。
                </div>
                
                <div class="paragraph">
                    惟昔經始謀，茲見神武迹。
                </div>
                
                <div class="paragraph">
                    非同泗淵濫，蓋用昆夷策。
                </div>
                
                <div class="paragraph">
                    萬乘紆警蹕，群官扈鑾軛。
                </div>
                
                <div class="paragraph">
                    津頭駐翠華，唐中蒐赤籍。
                </div>
                
                <div class="paragraph">
                    水犀陳百旅，畫鷁棹千隻。
                </div>
                
                <div class="paragraph">
                    時多呂梁人，士有中黄伯。
                </div>
                
                <div class="paragraph">
                    旋淵齊出沒，桅檣競跳躑。
                </div>
                
                <div class="paragraph">
                    鼓枻變魚麗，飛江生羽翮。
                </div>
                
                <div class="paragraph">
                    一時軍事嚴，四表皇威赫。
                </div>
                
                <div class="paragraph">
                    承平垂百年，聲教重九譯。
                </div>
                
                <div class="paragraph">
                    朝惟講文物，民亦厭金革。
                </div>
                
                <div class="paragraph">
                    樓戈無復用，池籞因不易。
                </div>
                
                <div class="paragraph">
                    年年春風暮，處處禊筵闢。
                </div>
                
                <div class="paragraph">
                    曲堤柳交陰，上苑花遍拆。
                </div>
                
                <div class="paragraph">
                    舟師校艨衝，樂佾鏘金石。
                </div>
                
                <div class="paragraph">
                    翔禽鼓輕翰，潛鱗躍修額。
                </div>
                
                <div class="paragraph">
                    鳴鼉促繁節，陰獸盪精魄。
                </div>
                
                <div class="paragraph">
                    浮吹時往來，綵標縱爭獲。
                </div>
                
                <div class="paragraph">
                    魚龍隨變態，波浪相激射。
                </div>
                
                <div class="paragraph">
                    何妨試趫勇，豈徒觀戲劇。
                </div>
                
                <div class="paragraph">
                    吾皇茲豫順，庶物遂闓懌。
                </div>
                
                <div class="paragraph">
                    靈囿無禁止，都人任游適。
                </div>
                
                <div class="paragraph">
                    輪蹄去若狂，錦繡委如積。
                </div>
                
                <div class="paragraph">
                    臨流錯杯盤，列肆張幄帟。
                </div>
                
                <div class="paragraph">
                    金繒樂揮散，采翠亂狼藉。
                </div>
                
                <div class="paragraph">
                    嘉會此難逢，良辰真可惜。
                </div>
                
                <div class="paragraph">
                    前日瀛洲仙，顧謂同舍客。
                </div>
                
                <div class="paragraph">
                    言此好時節，豈當虛廢擲。
                </div>
                
                <div class="paragraph">
                    掩卷下直廬，連鑣出東掖。
                </div>
                
                <div class="paragraph">
                    郊原朋盍簪，舲舸觴浮醳。
                </div>
                
                <div class="paragraph">
                    指顧集珍羞，餖飣瞻肴核。
                </div>
                
                <div class="paragraph">
                    暫喜解朝纓，仍便岸紗幘。
                </div>
                
                <div class="paragraph">
                    清波入平望，嘉果富新摘。
                </div>
                
                <div class="paragraph">
                    園奇插山丹，水美鱠霜鯽。
                </div>
                
                <div class="paragraph">
                    喧呼少停樽，眺覽閒信屐。
                </div>
                
                <div class="paragraph">
                    畫橋躡虹蜺，寶殿覘楹磶。
                </div>
                
                <div class="paragraph">
                    再見瓊林芳，重思曲江席。
                </div>
                
                <div class="paragraph">
                    寵恩徒欲報，顓愚豈任責。
                </div>
                
                <div class="paragraph">
                    翩翩衆翹彥，一一富才畫。
                </div>
                
                <div class="paragraph">
                    同時致榮階，云誰量遠蹠。
                </div>
                
                <div class="paragraph">
                    曰予孤陋姿，本惟一逢掖。
                </div>
                
                <div class="paragraph">
                    無能拾青紫，有志厲冰蘗。
                </div>
                
                <div class="paragraph">
                    久事州縣勞，已甘簿書役。
                </div>
                
                <div class="paragraph">
                    公卿廣收揚，文字誤掎摭。
                </div>
                
                <div class="paragraph">
                    得懷儒館鉛，始識君門戟。
                </div>
                
                <div class="paragraph">
                    何乃英俊流，不以才地隔。
                </div>
                
                <div class="paragraph">
                    同登石渠閣，共閱金匱冊。
                </div>
                
                <div class="paragraph">
                    飽食任嬉游，縣君奚補益。
                </div>
                
                <div class="paragraph">
                    所頼友賢能，庶幾逭隳謫。
                </div>
                
                <div class="paragraph">
                    茲游誠可樂，何幸謬見擇。
                </div>
                
                <div class="paragraph">
                    逮賦醉言歸，都忘日之夕。
                </div>
                
                <div class="paragraph">
                    風雲一流散，俛仰成宿昔。
                </div>
                
                <div class="paragraph">
                    集賢冰廳郎，雕章古風格。
                </div>
                
                <div class="paragraph">
                    感此意稠重，足成言四百。
                </div>
                
                <div class="paragraph">
                    記彼集間事，有如丹在白。
                </div>
                
                <div class="paragraph">
                    初惟侈榮觀，終乃發幽賾。
                </div>
                
                <div class="paragraph">
                    分明指行藏，礧砢見肝鬲。
                </div>
                
                <div class="paragraph">
                    諸賢繼佳篇，仲呂和無射。
                </div>
                
                <div class="paragraph">
                    辭源可渺瀰，筆鋒俱砉騞。
                </div>
                
                <div class="paragraph">
                    彼美雙南金，輝映連城璧。
                </div>
                
                <div class="paragraph">
                    樂事子同賦，聯編予有獲。
                </div>
                
                <div class="paragraph">
                    欽慕風雅情，慰誨詩書癖。
                </div>
                
                <div class="paragraph">
                    滯思豁以開，遥襟聳然釋。
                </div>
                
                <div class="paragraph">
                    報投愧芻蕪，叩虛漫紬繹。
                </div>
                
                <div class="paragraph">
                    多謝久要言，贈君歲寒柏。
                </div>
                
        </div>
    </div>
</body>

</html>