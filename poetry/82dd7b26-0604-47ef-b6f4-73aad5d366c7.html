<!DOCTYPE html>
<html>

<head>
    <title>
        曾吏部壽詩集老杜句
    </title>
    <meta name="keywords" content="曾吏部壽詩集老杜句 -- 樓鑰">
    <meta name="description" content="曾吏部壽詩集老杜句 -- 樓鑰">
    <meta property="og:title" content="曾吏部壽詩集老杜句">
    <meta property="og:url" content="https://vwood.xyz/poetry/82dd7b26-0604-47ef-b6f4-73aad5d366c7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            曾吏部壽詩集老杜句
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    刺史諸侯貴，春城海水邊。
                </div>
                
                <div class="paragraph">
                    層城臨媚景，水合數百源。
                </div>
                
                <div class="paragraph">
                    山色佳有餘，雲門吼瀑泉。
                </div>
                
                <div class="paragraph">
                    遊山憶謝公，頻遊任履穿。
                </div>
                
                <div class="paragraph">
                    三寸如黄金，朱橘不論錢。
                </div>
                
                <div class="paragraph">
                    瀟灑到江心，石瀨月娟娟。
                </div>
                
                <div class="paragraph">
                    翠華擁吳岳，誰扶黄屋尊。
                </div>
                
                <div class="paragraph">
                    御榻在嵽嵲，佳氣拂周旋。
                </div>
                
                <div class="paragraph">
                    多除南省郎，一麾出守還。
                </div>
                
                <div class="paragraph">
                    城中賢府主，今之黄潁川。
                </div>
                
                <div class="paragraph">
                    筆落驚風雨，談論淮湖奔。
                </div>
                
                <div class="paragraph">
                    羣書一萬卷，分明在眼前。
                </div>
                
                <div class="paragraph">
                    老氣橫九州，黄鵠摩蒼天。
                </div>
                
                <div class="paragraph">
                    歷職漢庭久，磊落映時賢。
                </div>
                
                <div class="paragraph">
                    否臧太常議，正直朱絲弦。
                </div>
                
                <div class="paragraph">
                    東下姑蘇臺，戮力効鷹鸇。
                </div>
                
                <div class="paragraph">
                    謁帝似馮唐，明公獨妙年。
                </div>
                
                <div class="paragraph">
                    列宿頓輝光，馨香粉署妍。
                </div>
                
                <div class="paragraph">
                    卿月昇金掌，等級敢比肩。
                </div>
                
                <div class="paragraph">
                    巢許山林志，虛心味道玄。
                </div>
                
                <div class="paragraph">
                    此邦承平日，接近與名藩。
                </div>
                
                <div class="paragraph">
                    時節立復度，水旱其數然。
                </div>
                
                <div class="paragraph">
                    百谷漏波濤，狂風大放顛。
                </div>
                
                <div class="paragraph">
                    江流氣不平，地軸爲之翻。
                </div>
                
                <div class="paragraph">
                    人烟眇蕭瑟，茅茨寄短椽。
                </div>
                
                <div class="paragraph">
                    凋瘵滿膏肓，誅求何多門。
                </div>
                
                <div class="paragraph">
                    至尊方旰食，鴻雁美周宣。
                </div>
                
                <div class="paragraph">
                    平生方寸心，窮年憂黎元。
                </div>
                
                <div class="paragraph">
                    恐辜明主恩，筋力不辭煩。
                </div>
                
                <div class="paragraph">
                    晨趨閶闔內，應對如轉環。
                </div>
                
                <div class="paragraph">
                    制可題未乾，御札早流傳。
                </div>
                
                <div class="paragraph">
                    斯人亦何幸，已聞動行軒。
                </div>
                
                <div class="paragraph">
                    滯務茲一掃，煩苛法令蠲。
                </div>
                
                <div class="paragraph">
                    撫養甚分明，連檣並米船。
                </div>
                
                <div class="paragraph">
                    蜂蠆不敢毒，歌笑輕波瀾。
                </div>
                
                <div class="paragraph">
                    驕陽化爲霖，江鳴夜雨懸。
                </div>
                
                <div class="paragraph">
                    公鎮踰歲月，人安若泰山。
                </div>
                
                <div class="paragraph">
                    且如今年冬，祁寒爲之暄。
                </div>
                
                <div class="paragraph">
                    蕭蕭理體靜，迥出諸侯先。
                </div>
                
                <div class="paragraph">
                    何時降璽書，誰能叫帝閽。
                </div>
                
                <div class="paragraph">
                    絲綸實具新，載渥照乾坤。
                </div>
                
                <div class="paragraph">
                    借問今何官，蓬萊漢閣連。
                </div>
                
                <div class="paragraph">
                    鴛鷺回金闕，會是正陶甄。
                </div>
                
                <div class="paragraph">
                    煊赫舊家聲，風流今尚存。
                </div>
                
                <div class="paragraph">
                    嚴家聚德星，文雅見天倫。
                </div>
                
                <div class="paragraph">
                    曾參與游夏，寔爲親弟昆。
                </div>
                
                <div class="paragraph">
                    潘輿送喜頻，堂後自生萱。
                </div>
                
                <div class="paragraph">
                    國與大名新，中堂有神僊。
                </div>
                
                <div class="paragraph">
                    令子各清標，芝蘭疊璵璠。
                </div>
                
                <div class="paragraph">
                    今朝烏鵲喜，僊鶴下人間。
                </div>
                
                <div class="paragraph">
                    甘作老人星，晨霞朝可餐。
                </div>
                
                <div class="paragraph">
                    但求椿壽永，何曾藉偓佺。
                </div>
                
                <div class="paragraph">
                    獻壽更稱觴，肅肅秩初筵。
                </div>
                
                <div class="paragraph">
                    爛漫倒芳樽，華燭蟠長烟。
                </div>
                
                <div class="paragraph">
                    清朝燕賀人，佳句染華牋。
                </div>
                
                <div class="paragraph">
                    吾非文人特，不敢廢詩篇。
                </div>
                
                <div class="paragraph">
                    顧惟魯鈍姿，喧爭懶著鞭。
                </div>
                
                <div class="paragraph">
                    出遊翰墨場，常受衆目憐。
                </div>
                
                <div class="paragraph">
                    尚爲諸侯客，坐客寒無氈。
                </div>
                
                <div class="paragraph">
                    未見有知音，非理誰與論。
                </div>
                
                <div class="paragraph">
                    始知賢主人，見我顔色溫。
                </div>
                
                <div class="paragraph">
                    包蒙忻有擊，豁達露心肝。
                </div>
                
                <div class="paragraph">
                    竊效貢公喜，兼盡賓主歡。
                </div>
                
                <div class="paragraph">
                    吹噓人所羨，推轂期孤鶱。
                </div>
                
        </div>
    </div>
</body>

</html>