<!DOCTYPE html>
<html>

<head>
    <title>
        次韻上元宰胡俊明蔣山勤老唱和古風
    </title>
    <meta name="keywords" content="次韻上元宰胡俊明蔣山勤老唱和古風 -- 李綱">
    <meta name="description" content="次韻上元宰胡俊明蔣山勤老唱和古風 -- 李綱">
    <meta property="og:title" content="次韻上元宰胡俊明蔣山勤老唱和古風">
    <meta property="og:url" content="https://vwood.xyz/poetry/5cc9b168-5db5-4015-98f2-0bdff21f25da.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻上元宰胡俊明蔣山勤老唱和古風
        </h2>
        <div class="author"><a href="/author/8d78a433-b028-4f06-873d-ed90d9018954.html" title="李綱" target="_blank">
                李綱
            </a> (宋)
        </div>
        <div class="paragraphs">
            
                <div class="paragraph">
                    竺教流傳入中土，以相求之無自可。
                </div>
                
                <div class="paragraph">
                    達磨西來直指心，擬議之間已蹉過。
                </div>
                
                <div class="paragraph">
                    皮髓誰分深淺機，祖禰翻貽子孫禍。
                </div>
                
                <div class="paragraph">
                    鍾山禪老真可人，髙唱宗風震江左。
                </div>
                
                <div class="paragraph">
                    學流雲集欲何爲，佛祖要須自心作。
                </div>
                
                <div class="paragraph">
                    宰官倥偬牒訟間，偷暇相從還作麽。
                </div>
                
                <div class="paragraph">
                    也知襟抱素相親，更把篇章迭酬和。
                </div>
                
                <div class="paragraph">
                    詞嚴義密讀難曉，字順文從識皆妥。
                </div>
                
                <div class="paragraph">
                    應憐孤陋方杜門，亦欲追隨良未果。
                </div>
                
                <div class="paragraph">
                    故將佳句寄幽人，此意勤渠滋愧荷。
                </div>
                
                <div class="paragraph">
                    談空摩詰無一言，聽法文殊非兩箇。
                </div>
                
                <div class="paragraph">
                    若將情解議真如，明眼人前應看破。
                </div>
                
                <div class="paragraph">
                    世間萬法互低昂，正若旋輪與推磨。
                </div>
                
                <div class="paragraph">
                    隨時俯仰乃善謀，就中拙者無過我。
                </div>
                
                <div class="paragraph">
                    九折羊腸欲着鞭，萬里滄溟思縱柁。
                </div>
                
                <div class="paragraph">
                    只今行年四十餘，已覺衰頹多坐臥。
                </div>
                
                <div class="paragraph">
                    平生作具何所施，盡以付之一弄火。
                </div>
                
                <div class="paragraph">
                    迴光返照默自參，妙湛本然無點涴。
                </div>
                
                <div class="paragraph">
                    公方齒壯志氣豪，正可立功同魏顆。
                </div>
                
                <div class="paragraph">
                    胡爲亦復味禪那，坐視軒裳如縶鎖。
                </div>
                
                <div class="paragraph">
                    蓮社莊嚴清凈池，丈室含容髙廣座。
                </div>
                
                <div class="paragraph">
                    他時共結香火緣，心期耿耿當非頗。
                </div>
                
                <div class="paragraph">
                    爲余稽首問勤師，如師材德誠磊砢。
                </div>
                
                <div class="paragraph">
                    釣龍羅鳳大江濱，法器誰爲語無墮。
                </div>
                
                <div class="paragraph">
                    庭前倘有立雪人，我欲因風致三賀。
                </div>
                
        </div>
    </div>
</body>

</html>