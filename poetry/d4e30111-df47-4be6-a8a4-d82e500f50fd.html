<!DOCTYPE html>
<html>

<head>
    <title>
        仲煥雪中見過因留小酌
    </title>
    <meta name="keywords" content="仲煥雪中見過因留小酌 -- 許景衡">
    <meta name="description" content="仲煥雪中見過因留小酌 -- 許景衡">
    <meta property="og:title" content="仲煥雪中見過因留小酌">
    <meta property="og:url" content="https://vwood.xyz/poetry/d4e30111-df47-4be6-a8a4-d82e500f50fd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            仲煥雪中見過因留小酌
        </h2>
        <div class="author"><a href="/author/612fdb39-68da-40ee-afbb-cbc8909590ab.html" title="許景衡" target="_blank">
                許景衡
            </a> (宋)
        </div>
        <div class="paragraphs">
            
                <div class="paragraph">
                    陽復日雖長，歲暮氣猶慘。
                </div>
                
                <div class="paragraph">
                    馬曹縻管庫，兀坐長戰頷。
                </div>
                
                <div class="paragraph">
                    豈無紅罏炭，欲取終不敢。
                </div>
                
                <div class="paragraph">
                    亦有兵厨酒，隻指弗容染。
                </div>
                
                <div class="paragraph">
                    蹉跎爲禄仕，黽勉從吏檢。
                </div>
                
                <div class="paragraph">
                    晨趨析毫分，暮色俄黯黮。
                </div>
                
                <div class="paragraph">
                    天公復衒巧，六出紛如糝。
                </div>
                
                <div class="paragraph">
                    自慚非安道，誰肯泛清剡。
                </div>
                
                <div class="paragraph">
                    慇懃絳帳客，竹輿甘頓撼。
                </div>
                
                <div class="paragraph">
                    可是乘興來，正坐憐壈坎。
                </div>
                
                <div class="paragraph">
                    駝褐點白玉，烏帽從風颭。
                </div>
                
                <div class="paragraph">
                    長衢得廻駕，寒光照肝膽。
                </div>
                
                <div class="paragraph">
                    濕薪嘘白煙，孤燈裊紅燄。
                </div>
                
                <div class="paragraph">
                    荒齋聊一笑，俗境洗瑕黶。
                </div>
                
                <div class="paragraph">
                    江梅寫春意，粉面誰粧點。
                </div>
                
                <div class="paragraph">
                    疏影落清尊，勸人傾瀲灔。
                </div>
                
                <div class="paragraph">
                    念君齊魯秀，文字垂琬琰。
                </div>
                
                <div class="paragraph">
                    俛首江漢間，爲人作模範。
                </div>
                
                <div class="paragraph">
                    府中多豪雋，渌水浮菡萏。
                </div>
                
                <div class="paragraph">
                    珍烹窮水陸，何獨嗜昌歜。
                </div>
                
                <div class="paragraph">
                    仁聖今在御，威柄方親攬。
                </div>
                
                <div class="paragraph">
                    君看盈尺瑞，端自天心感。
                </div>
                
                <div class="paragraph">
                    太平容冗散，萬一逃汰貶。
                </div>
                
                <div class="paragraph">
                    追隨有餘日，相與樂閑淡。
                </div>
                
                <div class="paragraph">
                    人生隨所遇，何者爲夷險。
                </div>
                
                <div class="paragraph">
                    要當反自味，豈特甞橄欖。
                </div>
                
        </div>
    </div>
</body>

</html>