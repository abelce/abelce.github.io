<!DOCTYPE html>
<html>

<head>
    <title>
        送雲山文先生吏部赴召
    </title>
    <meta name="keywords" content="送雲山文先生吏部赴召 -- 陽枋">
    <meta name="description" content="送雲山文先生吏部赴召 -- 陽枋">
    <meta property="og:title" content="送雲山文先生吏部赴召">
    <meta property="og:url" content="https://vwood.xyz/poetry/9c3bb5b7-5cd2-4a85-a5a5-ac86be184187.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送雲山文先生吏部赴召
        </h2>
        <div class="author"><a href="/author/f2839d0f-da80-476f-85fb-d555a7a5a0bc.html" title="陽枋" target="_blank">
                陽枋
            </a> (宋)
        </div>
        <div class="paragraphs">
            
                <div class="paragraph">
                    雲山至寶非和璧，光耀燭天難毖密。
                </div>
                
                <div class="paragraph">
                    一朝天子闡坤珍，此寶肯爲蜀人出。
                </div>
                
                <div class="paragraph">
                    寶生蜀東六十年，蜀勢關吳妙陳述。
                </div>
                
                <div class="paragraph">
                    蜀爲頭目吳腹心，頭目清明腹心佚。
                </div>
                
                <div class="paragraph">
                    蜀爲藩籬吳奧堂，藩籬堅固奧堂實。
                </div>
                
                <div class="paragraph">
                    蜀若顛危憂在吳，夔峽豈能遏迸溢。
                </div>
                
                <div class="paragraph">
                    自從蜀口棄三關，托裏金城更崷崒。
                </div>
                
                <div class="paragraph">
                    戎馬衝奔二十年，此城處處皆屹立。
                </div>
                
                <div class="paragraph">
                    虔劉俘掠技已窮，羣聚寶峰頻出入。
                </div>
                
                <div class="paragraph">
                    抵礙堅城不得戰，轉攻雲詔謀虛襲。
                </div>
                
                <div class="paragraph">
                    欲踐辰沅闖廣南，後顧有蜀還恧尼。
                </div>
                
                <div class="paragraph">
                    留屯漢中綴祕師，計俟萬全無一失。
                </div>
                
                <div class="paragraph">
                    我向嘉渝增重屯，大理垂軍須縮絰。
                </div>
                
                <div class="paragraph">
                    夷陵近聞列守戍，似謂蜀險爲難必。
                </div>
                
                <div class="paragraph">
                    或言東晉不用蜀，是時南北只守一。
                </div>
                
                <div class="paragraph">
                    如今敵人斡腹來，不思保蜀更何術。
                </div>
                
                <div class="paragraph">
                    莫虞海道要先防，雲濤湧沸蛟黿慄。
                </div>
                
                <div class="paragraph">
                    臣寶一戰振天威，至今敵膽猶惕怵。
                </div>
                
                <div class="paragraph">
                    莫憂淮堧近建康，萬柁舟師人素習。
                </div>
                
                <div class="paragraph">
                    踏車橫江臣世忠，北人言之魂凜凓。
                </div>
                
                <div class="paragraph">
                    荆南雖云瞰大江，曹瞞百萬幾禽執。
                </div>
                
                <div class="paragraph">
                    趙公堰匱孟公湖，有如弱水蓬萊岌。
                </div>
                
                <div class="paragraph">
                    當今重勢在蜀川，蜀事艱難今轉急。
                </div>
                
                <div class="paragraph">
                    井絡丘墟烟火空，荆棘漫彌虎窟室。
                </div>
                
                <div class="paragraph">
                    頻年旱暵民流亡，褚無完裳瓶無粒。
                </div>
                
                <div class="paragraph">
                    兵將願戰民效死，彼此交病財不給。
                </div>
                
                <div class="paragraph">
                    就中活着猶可爲，民心戴宋元一日。
                </div>
                
                <div class="paragraph">
                    益兵降財勞蜀民，旒冕周諮宜委悉。
                </div>
                
                <div class="paragraph">
                    射干狼毒漫戰吻，芝朮參苓難愈疾。
                </div>
                
                <div class="paragraph">
                    懇切深惟保蜀方，蜀苟措安國寧謐。
                </div>
                
        </div>
    </div>
</body>

</html>