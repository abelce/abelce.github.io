<!DOCTYPE html>
<html>

<head>
    <title>
        遭風二十韻
    </title>
    <meta name="keywords" content="遭風二十韻 -- 元稹">
    <meta name="description" content="遭風二十韻 -- 元稹">
    <meta property="og:title" content="遭風二十韻">
    <meta property="og:url" content="https://vwood.xyz/poetry/d0618dc8-2aa2-4919-9bd8-40330e0cf622.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            遭風二十韻
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    洞庭瀰漫接天廻，一點君山似措杯。
                </div>
                
                <div class="paragraph">
                    暝色已籠秋竹樹，夕陽猶帶舊樓臺。
                </div>
                
                <div class="paragraph">
                    湘南賈伴乘風信，夏口篙工厄泝洄。
                </div>
                
                <div class="paragraph">
                    後侶逢灘方拽𥮘，前宗到浦已眠桅。
                </div>
                
                <div class="paragraph">
                    俄驚四面雲屏合，坐見千峰雪浪堆。
                </div>
                
                <div class="paragraph">
                    罔象睢盱頻逞怪，石尤翻動忽成災。
                </div>
                
                <div class="paragraph">
                    勝凌豈但河宮溢，坱軋渾憂地軸摧。
                </div>
                
                <div class="paragraph">
                    疑是陰兵致昏黑，果聞靈鼓借喧豗。
                </div>
                
                <div class="paragraph">
                    龍歸窟穴深潭漩，蜃作波濤古岸隤。
                </div>
                
                <div class="paragraph">
                    水客暗遊燒野火，楓人夜長吼春雷。
                </div>
                
                <div class="paragraph">
                    浸淫沙市兒童亂，汩沒汀洲雁鶩哀。
                </div>
                
                <div class="paragraph">
                    自歎生涯看轉燭，更悲商旅哭沈財。
                </div>
                
                <div class="paragraph">
                    檣烏斗折頭倉掉，水狗斜傾尾纜開。
                </div>
                
                <div class="paragraph">
                    在昔詎慙橫海志，此時甘乏濟川才。
                </div>
                
                <div class="paragraph">
                    歷陽舊事曾爲鼈，鮌穴相傳有化能。
                </div>
                
                <div class="paragraph">
                    閉目唯愁滿空電，冥心真類不然灰。
                </div>
                
                <div class="paragraph">
                    那知否極休徵至，漸覺宵分曙氣催。
                </div>
                
                <div class="paragraph">
                    怪族潛收湖黯湛，幽妖盡走日崔嵬。
                </div>
                
                <div class="paragraph">
                    紫衣將校臨船問，白馬君侯傍柳來。
                </div>
                
                <div class="paragraph">
                    喚上驛亭還酩酊，兩行紅袖拂樽罍。
                </div>
                
        </div>
    </div>
</body>

</html>