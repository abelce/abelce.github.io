<!DOCTYPE html>
<html>

<head>
    <title>
        丁巳年七月二十一日禱雨中元水府八月六日展謝祠下皆被旨也然禱後越七日始雨神所爲耶其不然也審自神出不無愆期之尤有如不然神之饕上賜也多矣爲詩以問之
    </title>
    <meta name="keywords" content="丁巳年七月二十一日禱雨中元水府八月六日展謝祠下皆被旨也然禱後越七日始雨神所爲耶其不然也審自神出不無愆期之尤有如不然神之饕上賜也多矣爲詩以問之 -- 鄭剛中">
    <meta name="description" content="丁巳年七月二十一日禱雨中元水府八月六日展謝祠下皆被旨也然禱後越七日始雨神所爲耶其不然也審自神出不無愆期之尤有如不然神之饕上賜也多矣爲詩以問之 -- 鄭剛中">
    <meta property="og:title" content="丁巳年七月二十一日禱雨中元水府八月六日展謝祠下皆被旨也然禱後越七日始雨神所爲耶其不然也審自神出不無愆期之尤有如不然神之饕上賜也多矣爲詩以問之">
    <meta property="og:url" content="https://vwood.xyz/poetry/34ccc893-2b72-4e20-8ccd-6aa6d27cf7a7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            丁巳年七月二十一日禱雨中元水府八月六日展謝祠下皆被旨也然禱後越七日始雨神所爲耶其不然也審自神出不無愆期之尤有如不然神之饕上賜也多矣爲詩以問之
        </h2>
        <div class="author"><a href="/author/6fa68b2a-29df-4d99-bd8c-0bdc9915e27f.html" title="鄭剛中" target="_blank">
                鄭剛中
            </a> (宋)
        </div>
        <div class="paragraphs">
            
                <div class="paragraph">
                    奉祝出閶闔，禱雨祠中元。
                </div>
                
                <div class="paragraph">
                    陳祠信已薦，拱俟心亦虔。
                </div>
                
                <div class="paragraph">
                    山雲屢觸石，散去如飛烟。
                </div>
                
                <div class="paragraph">
                    慚衷迫秋陽，汗流頸徒延。
                </div>
                
                <div class="paragraph">
                    趦趄念亡状，歸馬不敢鞭。
                </div>
                
                <div class="paragraph">
                    雲臺欲旬浃，蹇兆方解懸。
                </div>
                
                <div class="paragraph">
                    皇慈喜嘉霔，報貺禮弗偏。
                </div>
                
                <div class="paragraph">
                    謂乃百神功，共相成豐年。
                </div>
                
                <div class="paragraph">
                    遣昨致祠吏，奔趨各如前。
                </div>
                
                <div class="paragraph">
                    我載謁水府，意惑口莫言。
                </div>
                
                <div class="paragraph">
                    黄屋四海心，責已湯未賢。
                </div>
                
                <div class="paragraph">
                    抑畏動黎庶，精誠格髙圓。
                </div>
                
                <div class="paragraph">
                    正恐三日雨，帝勑下九天。
                </div>
                
                <div class="paragraph">
                    神令享豐報，然乎其不然。
                </div>
                
                <div class="paragraph">
                    貪功認有者，鄙賤人所憐。
                </div>
                
                <div class="paragraph">
                    神聰冠四瀆，宜弗蹈爾愆。
                </div>
                
                <div class="paragraph">
                    益思贊元化，後效圖所先。
                </div>
                
                <div class="paragraph">
                    小臣此將命，芒刺終未捐。
                </div>
                
        </div>
    </div>
</body>

</html>