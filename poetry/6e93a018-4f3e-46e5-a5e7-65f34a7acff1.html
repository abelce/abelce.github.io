<!DOCTYPE html>
<html>

<head>
    <title>
        二月朔日得詩二十六韻
    </title>
    <meta name="keywords" content="二月朔日得詩二十六韻 -- 王邁">
    <meta name="description" content="二月朔日得詩二十六韻 -- 王邁">
    <meta property="og:title" content="二月朔日得詩二十六韻">
    <meta property="og:url" content="https://vwood.xyz/poetry/6e93a018-4f3e-46e5-a5e7-65f34a7acff1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            二月朔日得詩二十六韻
        </h2>
        <div class="author"><a href="/author/95e18731-7837-4700-8607-9de661e84fda.html" title="王邁" target="_blank">
                王邁
            </a> (宋)
        </div>
        <div class="paragraphs">
            
                <div class="paragraph">
                    二月方書朔，新晴景物饒。
                </div>
                
                <div class="paragraph">
                    今春添一閏，是月始元朝。
                </div>
                
                <div class="paragraph">
                    一枕初回夢，千官想正朝。
                </div>
                
                <div class="paragraph">
                    橫魚金繫带，鳴騎玉爲鑣。
                </div>
                
                <div class="paragraph">
                    歸第無餘事，流風競貴驕。
                </div>
                
                <div class="paragraph">
                    歌翻羯羊鼓，舞襯鳳凰簫。
                </div>
                
                <div class="paragraph">
                    爛醉東西玉，爭妍大小喬。
                </div>
                
                <div class="paragraph">
                    湖山行處樂，日月暗中消。
                </div>
                
                <div class="paragraph">
                    軒冕吾何羨，巾車隠者招。
                </div>
                
                <div class="paragraph">
                    林泉供嘯傲，杖屨足逍遥。
                </div>
                
                <div class="paragraph">
                    砌笋和泥掘，盆花引水澆。
                </div>
                
                <div class="paragraph">
                    酒爐衣可準，茶竈火頻燒。
                </div>
                
                <div class="paragraph">
                    冷眼蛾投燭，灰心鹿覆蕉。
                </div>
                
                <div class="paragraph">
                    慣分田父席，懶折督郵腰。
                </div>
                
                <div class="paragraph">
                    繙閱書連架，賡酬詩滿瓢。
                </div>
                
                <div class="paragraph">
                    只知貧亦好，未覺興無聊。
                </div>
                
                <div class="paragraph">
                    所恨黄巾熾，能爲鄰境祅。
                </div>
                
                <div class="paragraph">
                    四郊羣嘯聚，十室九焚焦。
                </div>
                
                <div class="paragraph">
                    舊臘月虧蝕，新年地震摇。
                </div>
                
                <div class="paragraph">
                    臺占頻告異，塗說洊興妖。
                </div>
                
                <div class="paragraph">
                    带甲多淪沒，抽丁困役徭。
                </div>
                
                <div class="paragraph">
                    備防家買劍，巡邏境鳴刁。
                </div>
                
                <div class="paragraph">
                    惡少鋒尤烈，渠魁首未梟。
                </div>
                
                <div class="paragraph">
                    豺狼行逐逐，鴻雁羽翛翛。
                </div>
                
                <div class="paragraph">
                    欲訴閭閻苦，其如魏闕遼。
                </div>
                
                <div class="paragraph">
                    太平何日見，讀報惱孫樵。
                </div>
                
        </div>
    </div>
</body>

</html>