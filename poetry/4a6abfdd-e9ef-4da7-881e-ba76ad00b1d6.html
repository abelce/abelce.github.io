<!DOCTYPE html>
<html>

<head>
    <title>
        病中答客
    </title>
    <meta name="keywords" content="病中答客 -- 包恢">
    <meta name="description" content="病中答客 -- 包恢">
    <meta property="og:title" content="病中答客">
    <meta property="og:url" content="https://vwood.xyz/poetry/4a6abfdd-e9ef-4da7-881e-ba76ad00b1d6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            病中答客
        </h2>
        <div class="author"><a href="/author/55e19517-890a-4548-b2d4-6d5dab2be796.html" title="包恢" target="_blank">
                包恢
            </a> (宋)
        </div>
        <div class="paragraphs">
            
                <div class="paragraph">
                    客侈言告予，二月春爛如。
                </div>
                
                <div class="paragraph">
                    後過前不及，於今正豐腴。
                </div>
                
                <div class="paragraph">
                    况復晴暄久，行樂人聯車。
                </div>
                
                <div class="paragraph">
                    時鳥啼葫蘆，酤酒醉且呼。
                </div>
                
                <div class="paragraph">
                    遊子偕遊女，爭先耀街衢。
                </div>
                
                <div class="paragraph">
                    被惱訴無處，半是顛狂徒。
                </div>
                
                <div class="paragraph">
                    昔人秉燭遊，過時欲何娛。
                </div>
                
                <div class="paragraph">
                    恨公獨抱病，與時不相扶。
                </div>
                
                <div class="paragraph">
                    容膝斗大室，呻吟何時蘇。
                </div>
                
                <div class="paragraph">
                    奇花將衰謝，綠葉將扶疎。
                </div>
                
                <div class="paragraph">
                    聞鳥聲輒善，能似五柳無。
                </div>
                
                <div class="paragraph">
                    予謂客所羨，眩於形色歟。
                </div>
                
                <div class="paragraph">
                    競千紅萬紫，錦繡不足鋪。
                </div>
                
                <div class="paragraph">
                    變千態萬狀，綵繪不可圖。
                </div>
                
                <div class="paragraph">
                    無一非形色，乃生理緒餘。
                </div>
                
                <div class="paragraph">
                    耳目不能思，心冥獨荒蕪。
                </div>
                
                <div class="paragraph">
                    形形色色者，根本何取諸。
                </div>
                
                <div class="paragraph">
                    藏用而顯仁，顯微元不殊。
                </div>
                
                <div class="paragraph">
                    徒見形色者，不識精在粗。
                </div>
                
                <div class="paragraph">
                    抑豈知造物，不知彼在吾。
                </div>
                
                <div class="paragraph">
                    中和萬物育，皆備我不誣。
                </div>
                
                <div class="paragraph">
                    造物莫窮極，形色纔斯須。
                </div>
                
                <div class="paragraph">
                    物既惟我造，何嘗離須臾。
                </div>
                
                <div class="paragraph">
                    見即常自見，非二常與俱。
                </div>
                
                <div class="paragraph">
                    卧遊不必動，徧遊靡所拘。
                </div>
                
                <div class="paragraph">
                    不在行且疾，速至其神乎。
                </div>
                
                <div class="paragraph">
                    春工盡天巧，衆妙何可譽。
                </div>
                
                <div class="paragraph">
                    病我一形色，千萬曾不瘉。
                </div>
                
                <div class="paragraph">
                    我室非斗大，宇宙此一廬。
                </div>
                
                <div class="paragraph">
                    徒以我視我，無怪爲我吁。
                </div>
                
                <div class="paragraph">
                    徒以斗視室，宜謂局不舒。
                </div>
                
                <div class="paragraph">
                    或者病不樂，我樂人莫踰。
                </div>
                
                <div class="paragraph">
                    反是彼遊人，非樂徒馳驅。
                </div>
                
                <div class="paragraph">
                    僅與蜂蝶輩，逐逐飛盈途。
                </div>
                
                <div class="paragraph">
                    二月雖將盡，吾即風舞雩。
                </div>
                
                <div class="paragraph">
                    客心猶未悟，笑我何其愚。
                </div>
                
        </div>
    </div>
</body>

</html>