<!DOCTYPE html>
<html>

<head>
    <title>
        日鑄嶺下狂歌行
    </title>
    <meta name="keywords" content="日鑄嶺下狂歌行 -- 蘇泂">
    <meta name="description" content="日鑄嶺下狂歌行 -- 蘇泂">
    <meta property="og:title" content="日鑄嶺下狂歌行">
    <meta property="og:url" content="https://vwood.xyz/poetry/b6bb619c-c8a7-4bd1-a143-c50f5c21edbd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            日鑄嶺下狂歌行
        </h2>
        <div class="author"><a href="/author/2ea43041-3b9b-429e-8812-d7b9dac4bcb9.html" title="蘇泂" target="_blank">
                蘇泂
            </a> (宋)
        </div>
        <div class="paragraphs">
            
                <div class="paragraph">
                    我生天地不如意，甚欲飄然去人世。
                </div>
                
                <div class="paragraph">
                    却思一死胡足悲，死而不樂胡死爲。
                </div>
                
                <div class="paragraph">
                    又思天地之間固有足樂者，安得莊周之鵬穆王馬。
                </div>
                
                <div class="paragraph">
                    有時騎氣或御風，天上天中更天下。
                </div>
                
                <div class="paragraph">
                    息駕玄冥圃，駐節蓬萊宮。
                </div>
                
                <div class="paragraph">
                    攀星太極南，訪日扶桑東。
                </div>
                
                <div class="paragraph">
                    東西南北何局促，自可直造混沌趨洪濛。
                </div>
                
                <div class="paragraph">
                    又思去有歸，安得來無從。
                </div>
                
                <div class="paragraph">
                    當時六鼇負亦重，豈有身常不轉動。
                </div>
                
                <div class="paragraph">
                    會須四六二十四足一欠伸，我居其高視爾衆。
                </div>
                
                <div class="paragraph">
                    不知化爲大海水，爲復茫茫而已矣。
                </div>
                
                <div class="paragraph">
                    不知鼇在復鼇亡，爲復人生或人死。
                </div>
                
                <div class="paragraph">
                    此時逍遥游，不見爭奪場，想見四維上下俱茫茫。
                </div>
                
                <div class="paragraph">
                    巨鼇爾靈便如此，公欲欠伸不難耳。
                </div>
                
                <div class="paragraph">
                    且如皇宋三百六十州，出門所在多山丘。
                </div>
                
                <div class="paragraph">
                    其間平地少，但見蘿蔦藤蔓上下磽确森相樛。
                </div>
                
                <div class="paragraph">
                    青鞋有底踏須破，人壽幾何行不休。
                </div>
                
                <div class="paragraph">
                    更令生世人，偪仄生戈矛。
                </div>
                
                <div class="paragraph">
                    迂迴隔絕千里成萬里，親戚朋舊相見朝夕無緣由。
                </div>
                
                <div class="paragraph">
                    爾鼇若未動，爲我背略傾。
                </div>
                
                <div class="paragraph">
                    颭翻山與丘，平地與人行。
                </div>
                
                <div class="paragraph">
                    也知上天本來廣，也知下地本來平。
                </div>
                
                <div class="paragraph">
                    只因山丘多，頓使天地輕。
                </div>
                
                <div class="paragraph">
                    我當作章問帝借北斗，酌滄溟。
                </div>
                
                <div class="paragraph">
                    盡殲偪仄人，更殺馬與鵬。
                </div>
                
                <div class="paragraph">
                    百拜稽首，祭鼇之靈。
                </div>
                
        </div>
    </div>
</body>

</html>