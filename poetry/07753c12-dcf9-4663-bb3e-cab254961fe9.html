<!DOCTYPE html>
<html>

<head>
    <title>
        太極詩上范天碧侍郎
    </title>
    <meta name="keywords" content="太極詩上范天碧侍郎 -- 陳普">
    <meta name="description" content="太極詩上范天碧侍郎 -- 陳普">
    <meta property="og:title" content="太極詩上范天碧侍郎">
    <meta property="og:url" content="https://vwood.xyz/poetry/07753c12-dcf9-4663-bb3e-cab254961fe9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            太極詩上范天碧侍郎
        </h2>
        <div class="author"><a href="/author/1f09f45a-7043-435c-af55-2096237a0047.html" title="陳普" target="_blank">
                陳普
            </a> (宋)
        </div>
        <div class="paragraphs">
            
                <div class="paragraph">
                    涵涵六合八紘裏，類聚化生何可紀。
                </div>
                
                <div class="paragraph">
                    固然兩人陰與陽，大要一個不得已。
                </div>
                
                <div class="paragraph">
                    所從無聲亦無臭，所出如彼復如此。
                </div>
                
                <div class="paragraph">
                    成象效法森目前，大自三才小一螘。
                </div>
                
                <div class="paragraph">
                    形樣度數各有極，體段一一無偏倚。
                </div>
                
                <div class="paragraph">
                    纇疵痕迹毫髮空，可驚可怪復可喜。
                </div>
                
                <div class="paragraph">
                    參如交錯天然文，不斷去來川上水。
                </div>
                
                <div class="paragraph">
                    堯舜得之御黄屋，不動脚手萬物理。
                </div>
                
                <div class="paragraph">
                    孔顔得之洗其心，四時晝夜同行止。
                </div>
                
                <div class="paragraph">
                    蓋緣道理元如斯，無非禮義當然耳。
                </div>
                
                <div class="paragraph">
                    就中發出太極來，萬化一丸而已矣。
                </div>
                
                <div class="paragraph">
                    眼看手搏漠無有，一日無之天地毀。
                </div>
                
                <div class="paragraph">
                    片時俄頃不可離，萬古千秋長不死。
                </div>
                
                <div class="paragraph">
                    靜爲體而動爲用，來爲神兮去爲鬼。
                </div>
                
                <div class="paragraph">
                    不離於物仍猶尊，並行不僭光同體。
                </div>
                
                <div class="paragraph">
                    但從化上識中庸，立見源流徹精髓。
                </div>
                
                <div class="paragraph">
                    自從夫子繫周易，千古百年沒荆杞。
                </div>
                
                <div class="paragraph">
                    一朝道在九疑下，紅輪扶出咸池洗。
                </div>
                
                <div class="paragraph">
                    不私其有以示人，意與朋類同甘美。
                </div>
                
                <div class="paragraph">
                    隋珠夜光翻不幸，操刀按劍如蠭起。
                </div>
                
                <div class="paragraph">
                    唇焦口燥朱晦翁，至今無柰龍無耳。
                </div>
                
                <div class="paragraph">
                    終然性在天地間，臭味不患無蘭芷。
                </div>
                
                <div class="paragraph">
                    文正有孫已佳絕，混沌相識尤奇偉。
                </div>
                
                <div class="paragraph">
                    震澤天台合清秀，洞見無終與無始。
                </div>
                
                <div class="paragraph">
                    一笑相逢武夷足，菊花未老梅含蕊。
                </div>
                
                <div class="paragraph">
                    共在在生不息中，思入遥天碧萬里。
                </div>
                
                <div class="paragraph">
                    金城鐵壁私家學，一言半句俘其壘。
                </div>
                
                <div class="paragraph">
                    斷槎枯枿晚未生，睡魔辟易面沃水。
                </div>
                
                <div class="paragraph">
                    世間無限掃復生，無事生事雜且猥。
                </div>
                
                <div class="paragraph">
                    一天一地珠爲丸，注疏陋儒足加箠。
                </div>
                
                <div class="paragraph">
                    願公多與說無外，庶使蒼生安六禮。
                </div>
                
        </div>
    </div>
</body>

</html>