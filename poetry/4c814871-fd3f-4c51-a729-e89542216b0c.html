<!DOCTYPE html>
<html>

<head>
    <title>
        老兒詩亦五十韻
    </title>
    <meta name="keywords" content="老兒詩亦五十韻 -- 張師錫">
    <meta name="description" content="老兒詩亦五十韻 -- 張師錫">
    <meta property="og:title" content="老兒詩亦五十韻">
    <meta property="og:url" content="https://vwood.xyz/poetry/4c814871-fd3f-4c51-a729-e89542216b0c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            老兒詩亦五十韻
        </h2>
        <div class="author"><a href="/author/7c997f8f-8e18-4630-aa12-52c732794574.html" title="張師錫" target="_blank">
                張師錫
            </a> (宋)
        </div>
        <div class="paragraphs">
            
                <div class="paragraph">
                    鬢髮盡皤然，眉分白雪鮮。
                </div>
                
                <div class="paragraph">
                    週遮延客話，傴僂抱孫憐。
                </div>
                
                <div class="paragraph">
                    無病常供粥，非寒亦衣綿。
                </div>
                
                <div class="paragraph">
                    假溫衾擁背，借力仗搘肩。
                </div>
                
                <div class="paragraph">
                    貌比三峰客，年過四皓仙。
                </div>
                
                <div class="paragraph">
                    喚方離枕上，扶始到門前。
                </div>
                
                <div class="paragraph">
                    毎愛烹山茗，常嫌飣石蓮。
                </div>
                
                <div class="paragraph">
                    耳聾如塞纊，眼暗似籠烟。
                </div>
                
                <div class="paragraph">
                    宴坐羸憑几，乘騎困嚲鞭。
                </div>
                
                <div class="paragraph">
                    頭搖如轉旋，唇動若抽牽。
                </div>
                
                <div class="paragraph">
                    骨冷愁離火，牙疼怯漱泉。
                </div>
                
                <div class="paragraph">
                    形骸將就木，嚢槖尚貪錢。
                </div>
                
                <div class="paragraph">
                    膠睫乾眵綴，黏髭冷涕懸。
                </div>
                
                <div class="paragraph">
                    披裘腰懶繫，濯手袖慵揎。
                </div>
                
                <div class="paragraph">
                    擡舉衣頻喚，扶持藥屢煎。
                </div>
                
                <div class="paragraph">
                    坐多茵易破，行少履難穿。
                </div>
                
                <div class="paragraph">
                    喜婢裁裙布，嗔妻買粉鈿。
                </div>
                
                <div class="paragraph">
                    房教深下幕，牀遣厚鋪氈。
                </div>
                
                <div class="paragraph">
                    琴聽憐三樂，圖張笑七賢。
                </div>
                
                <div class="paragraph">
                    看嫌經字小，敲磬喜聲圓。
                </div>
                
                <div class="paragraph">
                    食罷羹流袂，杯餘酒带涎。
                </div>
                
                <div class="paragraph">
                    樂來須遣罷，醫到久相延。
                </div>
                
                <div class="paragraph">
                    裹帽縱横掠，梳頭取次纒。
                </div>
                
                <div class="paragraph">
                    長吁思往事，多感聽哀絃。
                </div>
                
                <div class="paragraph">
                    氣注腰還重，風牽口便偏。
                </div>
                
                <div class="paragraph">
                    墓松先遣種，誌石預教鐫。
                </div>
                
                <div class="paragraph">
                    客到惟求藥，僧來忽問禪。
                </div>
                
                <div class="paragraph">
                    養茶懸竈壁，曬艾曝簷椽。
                </div>
                
                <div class="paragraph">
                    怒僕空睜眼，嗔兒謾握拳。
                </div>
                
                <div class="paragraph">
                    心驚嫌蹴踘，脚軟怕秋千。
                </div>
                
                <div class="paragraph">
                    局縮同寒狖，摧豗似飽鳶。
                </div>
                
                <div class="paragraph">
                    觀瞻多目眩，牽動即頭旋。
                </div>
                
                <div class="paragraph">
                    女嫁求紅燭，男婚乞綵牋。
                </div>
                
                <div class="paragraph">
                    已聞捐几杖，寧更佩韋弦。
                </div>
                
                <div class="paragraph">
                    賓客身非與，兒孫事已傳。
                </div>
                
                <div class="paragraph">
                    養和屏作伴，如意拂相連。
                </div>
                
                <div class="paragraph">
                    久棄登山屐，惟存負郭田。
                </div>
                
                <div class="paragraph">
                    呻吟朝不樂，展轉夜無眠。
                </div>
                
                <div class="paragraph">
                    呼稚臨床畔，看書就枕邊。
                </div>
                
                <div class="paragraph">
                    冷疑懷貯水，虚訝耳聞蟬。
                </div>
                
                <div class="paragraph">
                    束帛非無分，安車信有緣。
                </div>
                
                <div class="paragraph">
                    伏生甘坐末，絳老讓行先。
                </div>
                
                <div class="paragraph">
                    拘急將風夜，昏沈欲雨天。
                </div>
                
                <div class="paragraph">
                    雞皮塵漸漬，齯齒食頻填。
                </div>
                
                <div class="paragraph">
                    毎憶居郎署，常思釣渭川。
                </div>
                
                <div class="paragraph">
                    喜逢迎佛會，羞赴賞花筵。
                </div>
                
                <div class="paragraph">
                    徑狹容移檻，階危索減磚。
                </div>
                
                <div class="paragraph">
                    好生焚鳥網，惡殺拆漁船。
                </div>
                
                <div class="paragraph">
                    既感桑榆日，常嗟蒲柳年。
                </div>
                
                <div class="paragraph">
                    長思當弱冠，悔不剩狂顛。
                </div>
                
        </div>
    </div>
</body>

</html>