<!DOCTYPE html>
<html>

<head>
    <title>
        送劉都事五十韻
    </title>
    <meta name="keywords" content="送劉都事五十韻 -- 方回">
    <meta name="description" content="送劉都事五十韻 -- 方回">
    <meta property="og:title" content="送劉都事五十韻">
    <meta property="og:url" content="https://vwood.xyz/poetry/91b51915-c8fd-4e34-81e4-6d5e786f6dba.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送劉都事五十韻
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    近人於仕宦，如以韓盧獵。
                </div>
                
                <div class="paragraph">
                    泰山有不見，得獸誇足捷。
                </div>
                
                <div class="paragraph">
                    學問夫何如，有書鑰諸篋。
                </div>
                
                <div class="paragraph">
                    府史以爲師，僅能署吏牒。
                </div>
                
                <div class="paragraph">
                    雕鞍驟肥馬，畫閣貯美妾。
                </div>
                
                <div class="paragraph">
                    萬一至公相，豈堪任調燮。
                </div>
                
                <div class="paragraph">
                    老友劉密翁，早隸周孔業。
                </div>
                
                <div class="paragraph">
                    大輅鸞和鳴，大樂律呂協。
                </div>
                
                <div class="paragraph">
                    南省據都曹，不以貴自挾。
                </div>
                
                <div class="paragraph">
                    朋來多下交，賓至必謙接。
                </div>
                
                <div class="paragraph">
                    解官寓城東，座寒乏氈㲲。
                </div>
                
                <div class="paragraph">
                    高卧懶問選，兩落秋蓂莢。
                </div>
                
                <div class="paragraph">
                    積薪後居上，彼勇哂吾怯。
                </div>
                
                <div class="paragraph">
                    爲言恥孟晉，如病夏畦脅。
                </div>
                
                <div class="paragraph">
                    有時酤我飲，荒墅縱步屧。
                </div>
                
                <div class="paragraph">
                    果核飣俎豆，羹糝供匕筴。
                </div>
                
                <div class="paragraph">
                    居然道懷孚，宜爾情話接。
                </div>
                
                <div class="paragraph">
                    公才豈不知，大川宜作楫。
                </div>
                
                <div class="paragraph">
                    顧於名利波，未肯卜利涉。
                </div>
                
                <div class="paragraph">
                    人生惑外物，種種意欲愜。
                </div>
                
                <div class="paragraph">
                    高睨官爵梯，等級恨不躐。
                </div>
                
                <div class="paragraph">
                    愚竊窺此翁，嗜欲穽已斂。
                </div>
                
                <div class="paragraph">
                    寧爲三省魯，不慕一諾俠。
                </div>
                
                <div class="paragraph">
                    經史入胸中，邱陵堆重疊。
                </div>
                
                <div class="paragraph">
                    文詞落筆下，布泉極熨帖。
                </div>
                
                <div class="paragraph">
                    莊重異新銳，詳緩蔑虛讋。
                </div>
                
                <div class="paragraph">
                    誰歟心怏怏，或者言喋喋。
                </div>
                
                <div class="paragraph">
                    氣帥直其內，義理爲管攝。
                </div>
                
                <div class="paragraph">
                    歸歟掃松楸，試負都門笈。
                </div>
                
                <div class="paragraph">
                    中書多缺員，聞早下堂帖。
                </div>
                
                <div class="paragraph">
                    不然肅政臺，冠豸羣小懾。
                </div>
                
                <div class="paragraph">
                    分司江之南，亦足煦疲劣。
                </div>
                
                <div class="paragraph">
                    去當柳嘶𧉒，還及杏飛蝶。
                </div>
                
                <div class="paragraph">
                    鯫生嶺海夢，尚憶鳶跕跕。
                </div>
                
                <div class="paragraph">
                    短隨李廣衣，長彈馮驩鋏。
                </div>
                
                <div class="paragraph">
                    萬死脫一生，粗免翳桑輒。
                </div>
                
                <div class="paragraph">
                    今年七十老，鬢禿無可鑷。
                </div>
                
                <div class="paragraph">
                    與人素寡合，况又畏訟諜。
                </div>
                
                <div class="paragraph">
                    往往交游間，平地生巀嶪。
                </div>
                
                <div class="paragraph">
                    萬里風枝殊，一旦合鶼鰈。
                </div>
                
                <div class="paragraph">
                    揮麈許諳聽，曳履容追躡。
                </div>
                
                <div class="paragraph">
                    公將北闕覲，我終南畝饁。
                </div>
                
                <div class="paragraph">
                    甚欲餞遠郊，扶杖尾蹀躞。
                </div>
                
                <div class="paragraph">
                    愧無一杯酒，陽關唱紅頰。
                </div>
                
                <div class="paragraph">
                    他人侈別筵，椎牛宰剛鬣。
                </div>
                
                <div class="paragraph">
                    而此何枵然，窮極棋無劫。
                </div>
                
                <div class="paragraph">
                    顧視童子佩，帨礪若觹韘。
                </div>
                
                <div class="paragraph">
                    持干富人肆，詎肯出質貼。
                </div>
                
                <div class="paragraph">
                    吟茲送行篇，終夜不交睫。
                </div>
                
                <div class="paragraph">
                    浩浩號西風，索索雨木葉。
                </div>
                
        </div>
    </div>
</body>

</html>