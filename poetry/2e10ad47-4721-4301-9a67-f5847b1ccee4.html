<!DOCTYPE html>
<html>

<head>
    <title>
        天柱雉兒行
    </title>
    <meta name="keywords" content="天柱雉兒行 -- 利書記">
    <meta name="description" content="天柱雉兒行 -- 利書記">
    <meta property="og:title" content="天柱雉兒行">
    <meta property="og:url" content="https://vwood.xyz/poetry/2e10ad47-4721-4301-9a67-f5847b1ccee4.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            天柱雉兒行
        </h2>
        <div class="author"><a href="/author/788dc52d-a294-46e9-ab53-420c42a276db.html" title="利書記" target="_blank">
                利書記
            </a> (宋)
        </div>
        <div class="paragraphs">
            
                <div class="paragraph">
                    當年江上揚風舲，淮山望極排空青。
                </div>
                
                <div class="paragraph">
                    今登天柱賞潜皖，元是吾家翡翠屏。
                </div>
                
                <div class="paragraph">
                    禪叢一室因棲寄，選勝尋幽辨真僞。
                </div>
                
                <div class="paragraph">
                    虛廊揩蘚讀殘碑，三百年前刊異事。
                </div>
                
                <div class="paragraph">
                    此山開闢至唐初，乾元中作金仙居。
                </div>
                
                <div class="paragraph">
                    彭門大師曰崇惠，裁基創始成茅廬。
                </div>
                
                <div class="paragraph">
                    牛頭道化將雄鎮，浮世勞生未知信。
                </div>
                
                <div class="paragraph">
                    乘開石上誦蓮文，非謂疏慵效精進。
                </div>
                
                <div class="paragraph">
                    空山白晝接清宵，壞衲披肩度寂寥。
                </div>
                
                <div class="paragraph">
                    玲瓏宛轉斷人慮，七軸圓音震海潮。
                </div>
                
                <div class="paragraph">
                    奇哉有物名緣會，錦繡毛衣勝綵繪。
                </div>
                
                <div class="paragraph">
                    常伴山雞與鷓鴣，優游飲啄烟霞外。
                </div>
                
                <div class="paragraph">
                    山梁疇昔歎時哉，此日祇園應世來。
                </div>
                
                <div class="paragraph">
                    昂頭斂翼傍禪石，下風側聽忘驚猜。
                </div>
                
                <div class="paragraph">
                    醍醐灑盡燒心火，暮去朝還無不可。
                </div>
                
                <div class="paragraph">
                    宜成永向佛菩提，春燕秋鴻豈知我。
                </div>
                
                <div class="paragraph">
                    俄聞荒草蛻其身，夢魂夜告生爲人。
                </div>
                
                <div class="paragraph">
                    幽奇溪石驗端的，右脅遺翎跡尚新。
                </div>
                
                <div class="paragraph">
                    妙齡自厭居民俗，祝髮依師隠林麓。
                </div>
                
                <div class="paragraph">
                    他經雖授難遽通，唯有芬陀利精熟。
                </div>
                
                <div class="paragraph">
                    師因嘆息省前緣，法種慈熏豈偶然。
                </div>
                
                <div class="paragraph">
                    立名定體標殊特，靈休表示爲佳傳。
                </div>
                
                <div class="paragraph">
                    閑行宴坐何超脫，古鑑無塵罷揮拂。
                </div>
                
                <div class="paragraph">
                    登高臨遠快幽情，滿目風光舊時物。
                </div>
                
                <div class="paragraph">
                    几席巾瓶侍服勤，闃闃孜孜十九春。
                </div>
                
                <div class="paragraph">
                    西原危坐順圓寂，戒珠數粒輝香薪。
                </div>
                
                <div class="paragraph">
                    真源始覺初無礙，月轉遼空水歸海。
                </div>
                
                <div class="paragraph">
                    千聖徒中孰後生，一片靈臺長不昧。
                </div>
                
                <div class="paragraph">
                    回觀輪裏漫啁啾，暖日和風戲未休。
                </div>
                
                <div class="paragraph">
                    恩冤追逐蕩不返，六道三途豈自由。
                </div>
                
                <div class="paragraph">
                    君不見潘安誇射賦，洞爾胸兮穿爾嗉。
                </div>
                
                <div class="paragraph">
                    又不見退之詠獵詩，馬前五色墮離披。
                </div>
                
                <div class="paragraph">
                    雲間哮擊懼鷹隼，草中竄伏憂狐狸。
                </div>
                
                <div class="paragraph">
                    魯恭去後無消息，更有仁恩霑動植。
                </div>
                
                <div class="paragraph">
                    桑下馴游哺影時，未必兒童能隠惻。
                </div>
                
                <div class="paragraph">
                    浮屠窣堵鎮盤岡，累聞繼夕騰禪光。
                </div>
                
                <div class="paragraph">
                    聖賢田地亦如此，方寸凡情未可量。
                </div>
                
                <div class="paragraph">
                    蜀川鸚鵡持經法，舍利精熒滿金匣。
                </div>
                
                <div class="paragraph">
                    至今忌日慘巖巒，羣類悲鳴繞層塔。
                </div>
                
                <div class="paragraph">
                    近歲濡須釋子家，松枝雀化皆稱嗟。
                </div>
                
                <div class="paragraph">
                    纖毫不動幾寒暑，翻然只恐臨蒼霞。
                </div>
                
                <div class="paragraph">
                    賢王國士稱奇絕，巨石豐碑爭頌說。
                </div>
                
                <div class="paragraph">
                    妙墨高文燦斗星，陵遷谷變相磨滅。
                </div>
                
                <div class="paragraph">
                    也知靈識盡超冥，證出斯禽事顯明。
                </div>
                
                <div class="paragraph">
                    寄言嗜欲沈迷者，請看天柱雉兒行。
                </div>
                
        </div>
    </div>
</body>

</html>