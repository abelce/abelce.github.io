<!DOCTYPE html>
<html>

<head>
    <title>
        壽制使董侍郎
    </title>
    <meta name="keywords" content="壽制使董侍郎 -- 程公許">
    <meta name="description" content="壽制使董侍郎 -- 程公許">
    <meta property="og:title" content="壽制使董侍郎">
    <meta property="og:url" content="https://vwood.xyz/poetry/de78842d-a443-4a9b-805f-6cc576183e03.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            壽制使董侍郎
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    秋雲陰陰壓邊城，秋風颯颯飛邊塵。
                </div>
                
                <div class="paragraph">
                    淮堧夕烽連峴首，往來羽檄無時停。
                </div>
                
                <div class="paragraph">
                    那知籌邊樓上一長嘯，環六十郡皆陽春。
                </div>
                
                <div class="paragraph">
                    老翁哺兒誇說尹，連年我倉歌既盈。
                </div>
                
                <div class="paragraph">
                    皇明如在殿西角，恩許借留爲福星。
                </div>
                
                <div class="paragraph">
                    六弧標慶當揆度，載途鼎沸歌謠聲。
                </div>
                
                <div class="paragraph">
                    請公細酌成都酒，拄笏看度西山雲。
                </div>
                
                <div class="paragraph">
                    只將祭酒瞪目意，坐鎮坤軸如砥平。
                </div>
                
                <div class="paragraph">
                    可憐兒輩見坎井，孰知我公身遠萬里心朝廷。
                </div>
                
                <div class="paragraph">
                    天生人物關運數，豈爲爾較山重輕。
                </div>
                
                <div class="paragraph">
                    浙江時巡今四葉，上流地險如建瓴。
                </div>
                
                <div class="paragraph">
                    强敵逆天天久厭，力困尚逞牙距獰。
                </div>
                
                <div class="paragraph">
                    膽折棧雲不敢向，介胄酣眠宵徹明。
                </div>
                
                <div class="paragraph">
                    雅知折衝妙方略，胸中歷歷不啻風雪身經行。
                </div>
                
                <div class="paragraph">
                    我聞四海如一體，手足雖異脈絡元相親。
                </div>
                
                <div class="paragraph">
                    癢疴何適不關我，仁者頃刻安得寧。
                </div>
                
                <div class="paragraph">
                    吾皇盛德堯舜主，包瑕匿垢韜厥靈。
                </div>
                
                <div class="paragraph">
                    一朝震怒詔薄伐，天戈所指壺漿迎。
                </div>
                
                <div class="paragraph">
                    西南倚公九鼎重，草木亦自知威名。
                </div>
                
                <div class="paragraph">
                    寶書斑斕真學士，陣圖指授諸將軍。
                </div>
                
                <div class="paragraph">
                    頻來寵光對赫奕，富有學問規經綸。
                </div>
                
                <div class="paragraph">
                    蜀才自昔比齊魯，公既崇學揚其文。
                </div>
                
                <div class="paragraph">
                    更須度外廣物色，聲病未可拘豪英。
                </div>
                
                <div class="paragraph">
                    蜀民生理日艱急，公既減賤矜其貧。
                </div>
                
                <div class="paragraph">
                    張弓何時可復弛，一分可寬寬一分。
                </div>
                
                <div class="paragraph">
                    蜀邊儲峙僅虛籍，公既檄吏探其囷。
                </div>
                
                <div class="paragraph">
                    餽糧千里憂不繼，渭上可無人雜耕。
                </div>
                
                <div class="paragraph">
                    蜀兵十萬今有幾，公既選練蒐其精。
                </div>
                
                <div class="paragraph">
                    將驕易置端在我，尾大安得平如衡。
                </div>
                
                <div class="paragraph">
                    公心渾如古井水，沄沄外物何關情。
                </div>
                
                <div class="paragraph">
                    公才信是澗壑松，大厦安樂扶其傾。
                </div>
                
                <div class="paragraph">
                    勿謂蜀漢彈丸土，酇侯用之開西京。
                </div>
                
                <div class="paragraph">
                    間關武侯亦良苦，千古大分垂丹青。
                </div>
                
                <div class="paragraph">
                    願公爲國一引手，饑食渴飲心經營。
                </div>
                
                <div class="paragraph">
                    從前規模會展拓，蓋世事業看崢嶸。
                </div>
                
                <div class="paragraph">
                    旆旌揚風出子午，笳鼓動地超三秦。
                </div>
                
                <div class="paragraph">
                    毋使酇侯武侯得專美，蜀山豈無齊天之石可磨亦可銘。
                </div>
                
                <div class="paragraph">
                    少徐带礪河山盟，命圭相印酬元勳，胙土奕葉疏恩榮。
                </div>
                
                <div class="paragraph">
                    却歸麻壇之山命仙侶，脯麟酌醴一曲歌長生。
                </div>
                
        </div>
    </div>
</body>

</html>