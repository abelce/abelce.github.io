<!DOCTYPE html>
<html>

<head>
    <title>
        哭師魯
    </title>
    <meta name="keywords" content="哭師魯 -- 蘇舜欽">
    <meta name="description" content="哭師魯 -- 蘇舜欽">
    <meta property="og:title" content="哭師魯">
    <meta property="og:url" content="https://vwood.xyz/poetry/719ab99e-20b4-4e67-b8b2-998b693893d2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            哭師魯
        </h2>
        <div class="author"><a href="/author/ba014711-f21c-4d6f-a9b7-1259bf8975c3.html" title="蘇舜欽" target="_blank">
                蘇舜欽
            </a> (宋)
        </div>
        <div class="paragraphs">
            
                <div class="paragraph">
                    前年子漸死，予哭大江頭。
                </div>
                
                <div class="paragraph">
                    今年師魯死，予方旅長洲。
                </div>
                
                <div class="paragraph">
                    初聞尚疑惑，涕淚已不收。
                </div>
                
                <div class="paragraph">
                    舉杯欲向口，荆棘生咽喉。
                </div>
                
                <div class="paragraph">
                    憶初定交時，後前穆與歐。
                </div>
                
                <div class="paragraph">
                    君顔白如霜，君語清如流。
                </div>
                
                <div class="paragraph">
                    予年又甚少，學古眾所羞。
                </div>
                
                <div class="paragraph">
                    君欲舉拔萃，聲耦日抉搜。
                </div>
                
                <div class="paragraph">
                    不鄙吾學異，推尊謂前修。
                </div>
                
                <div class="paragraph">
                    今踰二十年，迹遠心甚稠。
                </div>
                
                <div class="paragraph">
                    後會國南門，夜談雪滿樓。
                </div>
                
                <div class="paragraph">
                    青燈照素髮，酒闌氣益遒。
                </div>
                
                <div class="paragraph">
                    昨君握兵柄，節制關外侯。
                </div>
                
                <div class="paragraph">
                    予才入冊府，俄作中都囚。
                </div>
                
                <div class="paragraph">
                    飛章立辨雪，危言動前旒。
                </div>
                
                <div class="paragraph">
                    時雖不見省，凜凜壓眾媮。
                </div>
                
                <div class="paragraph">
                    旋聞君下獄，六月送渭州。
                </div>
                
                <div class="paragraph">
                    渭州舊治所，昔擁萬貔貅。
                </div>
                
                <div class="paragraph">
                    堂中坐玉帳，堂下森蛇矛。
                </div>
                
                <div class="paragraph">
                    令嚴山石裂，恩煦春色浮。
                </div>
                
                <div class="paragraph">
                    釁生無根芽，眾言起愆尤。
                </div>
                
                <div class="paragraph">
                    返來入狴犴，吏對安可酬。
                </div>
                
                <div class="paragraph">
                    法官巧追拍，刺骨不肯抽。
                </div>
                
                <div class="paragraph">
                    削秩貶漢東，驅迫日置郵。
                </div>
                
                <div class="paragraph">
                    窮途無一簪，百口誰相賙。
                </div>
                
                <div class="paragraph">
                    諸子繼死亡，清血漬兩眸。
                </div>
                
                <div class="paragraph">
                    貿然幾喪明，憤苦結不瘳。
                </div>
                
                <div class="paragraph">
                    君性本剛峭，安可小屈柔。
                </div>
                
                <div class="paragraph">
                    暴罹此冤辱，苟活何所求。
                </div>
                
                <div class="paragraph">
                    人間不見容，不若地下遊。
                </div>
                
                <div class="paragraph">
                    又疑天憎善，專與惡報仇。
                </div>
                
                <div class="paragraph">
                    二堅潛膏肓，眾鬼來揶揄。
                </div>
                
                <div class="paragraph">
                    棄局奔南陽，後事得所投。
                </div>
                
                <div class="paragraph">
                    心膽尚卓犖，精明已彌留。
                </div>
                
                <div class="paragraph">
                    生平經緯才，蕭瑟掩一丘。
                </div>
                
                <div class="paragraph">
                    青天自茫茫，長夜何悠悠。
                </div>
                
                <div class="paragraph">
                    萬物孰不死，死常在嚴秋。
                </div>
                
                <div class="paragraph">
                    君齒方盛壯，眾期樹風猷。
                </div>
                
                <div class="paragraph">
                    二邊方橫猾，四海皆瘡疣。
                </div>
                
                <div class="paragraph">
                    斯時忽云亡，孰爲朝廷憂。
                </div>
                
                <div class="paragraph">
                    予方編吳氓，日自親鉏耰。
                </div>
                
                <div class="paragraph">
                    無緣匍匐救，兀兀空悲愁。
                </div>
                
                <div class="paragraph">
                    時思莊生言，所樂唯髑髏。
                </div>
                
                <div class="paragraph">
                    物理不可詰，此說誠最優。
                </div>
                
        </div>
    </div>
</body>

</html>