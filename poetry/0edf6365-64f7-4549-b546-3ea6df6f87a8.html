<!DOCTYPE html>
<html>

<head>
    <title>
        送張少卿知漢州用漢字韻
    </title>
    <meta name="keywords" content="送張少卿知漢州用漢字韻 -- 彭龜年">
    <meta name="description" content="送張少卿知漢州用漢字韻 -- 彭龜年">
    <meta property="og:title" content="送張少卿知漢州用漢字韻">
    <meta property="og:url" content="https://vwood.xyz/poetry/0edf6365-64f7-4549-b546-3ea6df6f87a8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送張少卿知漢州用漢字韻
        </h2>
        <div class="author"><a href="/author/21b6d03a-6d29-4f19-859a-3879366bb999.html" title="彭龜年" target="_blank">
                彭龜年
            </a> (宋)
        </div>
        <div class="paragraphs">
            
                <div class="paragraph">
                    家傳張長公，直節可敬嘆。
                </div>
                
                <div class="paragraph">
                    居官不取容，安有鄙夫患。
                </div>
                
                <div class="paragraph">
                    奏劾司馬門，乃翁寧可犯。
                </div>
                
                <div class="paragraph">
                    驚蹕當罰金，法令戒反汗。
                </div>
                
                <div class="paragraph">
                    奈何盜環人，使遭滅族難。
                </div>
                
                <div class="paragraph">
                    惟摯有父風，彼美淵明贊。
                </div>
                
                <div class="paragraph">
                    由來陰德深，雲仍繼名宦。
                </div>
                
                <div class="paragraph">
                    西州清河家，簪紱誇里閈。
                </div>
                
                <div class="paragraph">
                    我公翰墨英，蚤歲擢三館。
                </div>
                
                <div class="paragraph">
                    立朝物望歸，駸駸歷華貫。
                </div>
                
                <div class="paragraph">
                    蓴羹忽思歸，周邦喜良翰。
                </div>
                
                <div class="paragraph">
                    三節歌皇華，風采肅廉按。
                </div>
                
                <div class="paragraph">
                    召歸一再遷，卿月光有粲。
                </div>
                
                <div class="paragraph">
                    廷尉天下平，異論乃冰炭。
                </div>
                
                <div class="paragraph">
                    守道當守官，聞風志立懦。
                </div>
                
                <div class="paragraph">
                    分符復西歸，顧憂寬宵旰。
                </div>
                
                <div class="paragraph">
                    廣漢最繁麗，地望蜀郡冠。
                </div>
                
                <div class="paragraph">
                    房湖天下稀，公餘可吟玩。
                </div>
                
                <div class="paragraph">
                    十頃玻璃風，和氣來隔岸。
                </div>
                
                <div class="paragraph">
                    過家亦足榮，觸熱去不憚。
                </div>
                
                <div class="paragraph">
                    三世居此官，盛事聞見罕。
                </div>
                
                <div class="paragraph">
                    甘棠百年思，蔽芾陰更滿。
                </div>
                
                <div class="paragraph">
                    少城我從公，轉首歲六換。
                </div>
                
                <div class="paragraph">
                    人生一浮萍，誰料聚與散。
                </div>
                
                <div class="paragraph">
                    荒涼更寂寞，一笑得承款。
                </div>
                
                <div class="paragraph">
                    柬之宰相材，自是一好漢。
                </div>
                
                <div class="paragraph">
                    大手當調羹，先試五花判。
                </div>
                
                <div class="paragraph">
                    願言堅晚節，功倍事則半。
                </div>
                
                <div class="paragraph">
                    衰病卧漳濱，尚念劉公幹。
                </div>
                
        </div>
    </div>
</body>

</html>