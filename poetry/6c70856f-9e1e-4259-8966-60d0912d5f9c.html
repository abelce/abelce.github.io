<!DOCTYPE html>
<html>

<head>
    <title>
        朱陳村
    </title>
    <meta name="keywords" content="朱陳村 -- 白居易">
    <meta name="description" content="朱陳村 -- 白居易">
    <meta property="og:title" content="朱陳村">
    <meta property="og:url" content="https://vwood.xyz/poetry/6c70856f-9e1e-4259-8966-60d0912d5f9c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            朱陳村
        </h2>
        <div class="author"><a href="/author/6477e3ef-2619-488b-9c46-a40745ac053b.html" title="白居易" target="_blank">
                白居易
            </a> (唐)
        </div>
        <div class="paragraphs">
            
                <div class="paragraph">
                    徐州古豐縣，有村曰朱陳。
                </div>
                
                <div class="paragraph">
                    去縣百餘里，桑麻青氛氳。
                </div>
                
                <div class="paragraph">
                    機梭聲札札，牛驢走紜紜。
                </div>
                
                <div class="paragraph">
                    女汲澗中水，男采山上薪。
                </div>
                
                <div class="paragraph">
                    縣遠官事少，山深人俗淳。
                </div>
                
                <div class="paragraph">
                    有財不行商，有丁不入軍。
                </div>
                
                <div class="paragraph">
                    家家守村業，頭白不出門。
                </div>
                
                <div class="paragraph">
                    生爲村之民，死爲村之塵。
                </div>
                
                <div class="paragraph">
                    田中老與幼，相見何欣欣。
                </div>
                
                <div class="paragraph">
                    一村唯兩姓，世世爲婚姻。
                </div>
                
                <div class="paragraph">
                    親疎居有族，少長游有羣。
                </div>
                
                <div class="paragraph">
                    黃雞與白酒，歡會不隔旬。
                </div>
                
                <div class="paragraph">
                    生者不遠別，嫁娶先近鄰。
                </div>
                
                <div class="paragraph">
                    死者不遠葬，墳墓多繞村。
                </div>
                
                <div class="paragraph">
                    既安生與死，不苦形與神。
                </div>
                
                <div class="paragraph">
                    所以多壽考，往往見玄孫。
                </div>
                
                <div class="paragraph">
                    我生禮義鄉，少小孤且貧。
                </div>
                
                <div class="paragraph">
                    徒學辨是非，祗自取辛勤。
                </div>
                
                <div class="paragraph">
                    世法貴名教，士人重冠婚。
                </div>
                
                <div class="paragraph">
                    以此自桎梏，信爲大謬人。
                </div>
                
                <div class="paragraph">
                    十歲解讀書，十五能屬文。
                </div>
                
                <div class="paragraph">
                    二十舉秀才，三十爲諫臣。
                </div>
                
                <div class="paragraph">
                    下有妻子累，上有君親恩。
                </div>
                
                <div class="paragraph">
                    承家與事國，望此不肖身。
                </div>
                
                <div class="paragraph">
                    憶昨旅游初，迨今十五春。
                </div>
                
                <div class="paragraph">
                    孤舟三適楚，羸馬四經秦。
                </div>
                
                <div class="paragraph">
                    晝行有飢色，夜寢無安魂。
                </div>
                
                <div class="paragraph">
                    東西不暫住，來往若浮雲。
                </div>
                
                <div class="paragraph">
                    離亂失故鄉，骨肉多散分。
                </div>
                
                <div class="paragraph">
                    江南與江北，各有平生親。
                </div>
                
                <div class="paragraph">
                    平生終日別，逝者隔年聞。
                </div>
                
                <div class="paragraph">
                    朝憂臥至暮，夕哭坐達晨。
                </div>
                
                <div class="paragraph">
                    悲火燒心曲，愁霜侵鬢根。
                </div>
                
                <div class="paragraph">
                    一生苦如此，長羨村中民。
                </div>
                
        </div>
    </div>
</body>

</html>