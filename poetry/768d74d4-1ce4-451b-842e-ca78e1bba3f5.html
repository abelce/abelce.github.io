<!DOCTYPE html>
<html>

<head>
    <title>
        鈞天
    </title>
    <meta name="keywords" content="鈞天 -- 毛吾竹">
    <meta name="description" content="鈞天 -- 毛吾竹">
    <meta property="og:title" content="鈞天">
    <meta property="og:url" content="https://vwood.xyz/poetry/768d74d4-1ce4-451b-842e-ca78e1bba3f5.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            鈞天
        </h2>
        <div class="author"><a href="/author/24d73a17-75c1-498d-9ca0-7e9f624d0982.html" title="毛吾竹" target="_blank">
                毛吾竹
            </a> (宋)
        </div>
        <div class="paragraphs">
            
                <div class="paragraph">
                    鳶飛魚躍，鳬短鶴長。
                </div>
                
                <div class="paragraph">
                    各適其適，孰尤彼蒼。
                </div>
                
                <div class="paragraph">
                    奈何人異於萬物，身備乎五常。
                </div>
                
                <div class="paragraph">
                    學關乎經濟，志效乎忠良。
                </div>
                
                <div class="paragraph">
                    乃使蝸蚓同槁乎土壤，鴻雁俱逐乎稻粱。
                </div>
                
                <div class="paragraph">
                    精神所著，夢遊八荒。
                </div>
                
                <div class="paragraph">
                    浴銀河翻月之浪，熏旃檀带露之香。
                </div>
                
                <div class="paragraph">
                    戴芙蓉九華之冠，披雲錦五色之裳。
                </div>
                
                <div class="paragraph">
                    騎祥麟兮翳綵鳳，攀若木兮拂扶桑，直造乎玉皇香案之傍。
                </div>
                
                <div class="paragraph">
                    白虎守關御劍芒，熒惑執法齒髮張。
                </div>
                
                <div class="paragraph">
                    臯夔丘旦列雁行，肅然鳴佩諧宮商。
                </div>
                
                <div class="paragraph">
                    關張衛霍立兩廂，相向盾甲明如霜。
                </div>
                
                <div class="paragraph">
                    千官拜起低復昂，星輝霞彩難爲祥。
                </div>
                
                <div class="paragraph">
                    一人殿中立宣揚，令臣奏事無恐惶。
                </div>
                
                <div class="paragraph">
                    臣愚幸覩天日光，願拜短疏裨毫芒。
                </div>
                
                <div class="paragraph">
                    讀罷帝親把袖藏，曰汝所奏見未嘗。
                </div>
                
                <div class="paragraph">
                    政如藥性和溫良，一一可以瘳民瘡。
                </div>
                
                <div class="paragraph">
                    又如百煉昆吾鋼，用之國可無妖祥。
                </div>
                
                <div class="paragraph">
                    惜哉無遇徒心傷，亟宜歸世朝君王。
                </div>
                
                <div class="paragraph">
                    君王神聖今禹湯，勤求賢雋食不遑。
                </div>
                
                <div class="paragraph">
                    扶天大象親提綱，充庭至寶皆琳琅。
                </div>
                
                <div class="paragraph">
                    尚憐空谷遺幽芳，蒲輪鶴詔紛相望。
                </div>
                
                <div class="paragraph">
                    賜汝紫綬黄金章，衮衣赤舄坐廟堂。
                </div>
                
                <div class="paragraph">
                    燮調萬化躋時康，凌轢周漢超虞唐。
                </div>
                
                <div class="paragraph">
                    賜汝斧鉞羽林鎗，專征不義誅暴强。
                </div>
                
                <div class="paragraph">
                    火鈴霹靂杵金剛，攝伏百怪回瀾狂。
                </div>
                
                <div class="paragraph">
                    載命玉女斟霞觴，賜汝天醖九霞漿，一飲盡蛻藜藿腸。
                </div>
                
                <div class="paragraph">
                    令汝身貴家亦昌，不論中國蠻與羌，蟲魚草木皆春陽。
                </div>
                
                <div class="paragraph">
                    天子萬壽永無疆，汝乘白雲來帝鄉，二十八宿參翱翔。
                </div>
                
                <div class="paragraph">
                    臣辭草茅不敢當，遜于稷契暨殳斨。
                </div>
                
        </div>
    </div>
</body>

</html>