<!DOCTYPE html>
<html>

<head>
    <title>
        次韻大年見貽長篇
    </title>
    <meta name="keywords" content="次韻大年見貽長篇 -- 張擴">
    <meta name="description" content="次韻大年見貽長篇 -- 張擴">
    <meta property="og:title" content="次韻大年見貽長篇">
    <meta property="og:url" content="https://vwood.xyz/poetry/d21f0868-eb33-4702-82eb-e63936168474.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韻大年見貽長篇
        </h2>
        <div class="author"><a href="/author/7a453fc4-316d-4941-935c-80257dcc0a10.html" title="張擴" target="_blank">
                張擴
            </a> (宋)
        </div>
        <div class="paragraphs">
            
                <div class="paragraph">
                    莫誇兒啼賞英物，莫振豺聲露蠭目。
                </div>
                
                <div class="paragraph">
                    一朝官府生平地，即是高明鬼瞰屋。
                </div>
                
                <div class="paragraph">
                    夜郎窮囚罪瀕死，頗費故人解官贖。
                </div>
                
                <div class="paragraph">
                    世間萬事真戲耳，變化何殊臂伸縮。
                </div>
                
                <div class="paragraph">
                    漫郎紛華老不入，坐掃降魔如破竹。
                </div>
                
                <div class="paragraph">
                    曾從處士學礪齒，安用貴人强推轂。
                </div>
                
                <div class="paragraph">
                    夜蒙衲被生春温，午饌伊蒲飽園蔌。
                </div>
                
                <div class="paragraph">
                    綺羅曵地初不知，海陸窮珍定何族。
                </div>
                
                <div class="paragraph">
                    自云百念已灰冷，栩栩胡爲晝摇腹。
                </div>
                
                <div class="paragraph">
                    似聞蟻穴得侯封，不借波臣譏斗粟。
                </div>
                
                <div class="paragraph">
                    何妨枯骨話王樂，政恐三彭加譴督。
                </div>
                
                <div class="paragraph">
                    夢回敢起尋鹿想，謝去已深防蠆毒。
                </div>
                
                <div class="paragraph">
                    危幾何處烹五鼎，佳傳誰人米千斛。
                </div>
                
                <div class="paragraph">
                    朱軒雖享眼界榮，青史那逃身後戮。
                </div>
                
                <div class="paragraph">
                    聊陪洗馬痼煙霞，自逐天隨甘枸菊。
                </div>
                
                <div class="paragraph">
                    雖然丈夫有出處，尺蠖之伸未爲曲。
                </div>
                
                <div class="paragraph">
                    他年弓旌恐不免，釣渭築巖終夢卜。
                </div>
                
                <div class="paragraph">
                    會看鵬翼擊天池，更想於菟嘯風谷。
                </div>
                
                <div class="paragraph">
                    此時願君益機警，墮甑欣然了榮辱。
                </div>
                
                <div class="paragraph">
                    脫身蟬冕歸去來，吳市空關隱梅福。
                </div>
                
                <div class="paragraph">
                    却伴山中赤松遊，儻見海上蟠桃熟。
                </div>
                
                <div class="paragraph">
                    吾言有徴勿浪云，龜筮亦從神所告。
                </div>
                
        </div>
    </div>
</body>

</html>