<!DOCTYPE html>
<html>

<head>
    <title>
        分韻送王去非之官山陰得再字
    </title>
    <meta name="keywords" content="分韻送王去非之官山陰得再字 -- 劉宰">
    <meta name="description" content="分韻送王去非之官山陰得再字 -- 劉宰">
    <meta property="og:title" content="分韻送王去非之官山陰得再字">
    <meta property="og:url" content="https://vwood.xyz/poetry/fbc1a00b-ff0a-4055-b0c8-5fcecb9482ce.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            分韻送王去非之官山陰得再字
        </h2>
        <div class="author"><a href="/author/a8caeea7-351f-429a-8311-950043920fdb.html" title="劉宰" target="_blank">
                劉宰
            </a> (宋)
        </div>
        <div class="paragraphs">
            
                <div class="paragraph">
                    達官須親民，未竟法應再。
                </div>
                
                <div class="paragraph">
                    昔君治姑孰，報政甫初載。
                </div>
                
                <div class="paragraph">
                    桃李春正華，風木養不待。
                </div>
                
                <div class="paragraph">
                    至今田里間，往往誦遺愛。
                </div>
                
                <div class="paragraph">
                    薦章交公車，夷塗了無礙。
                </div>
                
                <div class="paragraph">
                    自詭更治民，得邑仍勇退。
                </div>
                
                <div class="paragraph">
                    坐看積薪上，笑謝及瓜代。
                </div>
                
                <div class="paragraph">
                    赤縣官山陰，銅章喜重佩。
                </div>
                
                <div class="paragraph">
                    平湖带城郭，崇山鎮溟海。
                </div>
                
                <div class="paragraph">
                    道中勤顧接，何者非勝槩。
                </div>
                
                <div class="paragraph">
                    鵞池湛清漣，蘭亭霏翠靄。
                </div>
                
                <div class="paragraph">
                    溪流西走剡，夜雪曾訪戴。
                </div>
                
                <div class="paragraph">
                    此地君故家，舊游詳往載。
                </div>
                
                <div class="paragraph">
                    公餘信足樂，俗敝良可嘅。
                </div>
                
                <div class="paragraph">
                    盜販人鬭狠，淫祀家禳禬。
                </div>
                
                <div class="paragraph">
                    緩縱固不可，激之或生害。
                </div>
                
                <div class="paragraph">
                    厥田惟中中，厥賦上上倍。
                </div>
                
                <div class="paragraph">
                    豪家窘輸送，勺合無容貸。
                </div>
                
                <div class="paragraph">
                    貧家慣逋負，符移費追逮。
                </div>
                
                <div class="paragraph">
                    行之苟失中，上下交怨懟。
                </div>
                
                <div class="paragraph">
                    臺府相鼎立，征求常意外。
                </div>
                
                <div class="paragraph">
                    稽違速譴呵，抑絕虞冒昧。
                </div>
                
                <div class="paragraph">
                    犴獄當盡心，夜寄或百輩。
                </div>
                
                <div class="paragraph">
                    去來不敢詰，猶豫即招悔。
                </div>
                
                <div class="paragraph">
                    譁徒陷平民，更欲脫有辠。
                </div>
                
                <div class="paragraph">
                    朝方得其情，莫祈當路改。
                </div>
                
                <div class="paragraph">
                    過客紛如織，刺口說行在。
                </div>
                
                <div class="paragraph">
                    丐求小不愜，百計工組繢。
                </div>
                
                <div class="paragraph">
                    我知夫子心，此去專勞來。
                </div>
                
                <div class="paragraph">
                    豈其懾聲勢，左盼而右睞。
                </div>
                
                <div class="paragraph">
                    然須處心平，更須臨事耐。
                </div>
                
                <div class="paragraph">
                    勿恃事理直，抗論多慷慨。
                </div>
                
                <div class="paragraph">
                    勿謂氣類同，不虞趨嚮背。
                </div>
                
                <div class="paragraph">
                    先入勿偏聽，未信勿忠誨。
                </div>
                
                <div class="paragraph">
                    小遲歲月間，足致治平最。
                </div>
                
                <div class="paragraph">
                    庶策三載勳，亟應千齡會。
                </div>
                
        </div>
    </div>
</body>

</html>