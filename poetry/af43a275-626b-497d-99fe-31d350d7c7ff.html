<!DOCTYPE html>
<html>

<head>
    <title>
        答盈盈
    </title>
    <meta name="keywords" content="答盈盈 -- 王山">
    <meta name="description" content="答盈盈 -- 王山">
    <meta property="og:title" content="答盈盈">
    <meta property="og:url" content="https://vwood.xyz/poetry/af43a275-626b-497d-99fe-31d350d7c7ff.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            答盈盈
        </h2>
        <div class="author"><a href="/author/80ce9b5a-0de7-4242-8d9e-b7497e826044.html" title="王山" target="_blank">
                王山
            </a> (宋)
        </div>
        <div class="paragraphs">
            
                <div class="paragraph">
                    東風豔豔桃李鬆，花園春入屠酥濃。
                </div>
                
                <div class="paragraph">
                    龍腦透縷鮫綃紅，鴛鴦十二羅芙蓉。
                </div>
                
                <div class="paragraph">
                    盈盈初見十五六，眉試青膏鬢垂綠。
                </div>
                
                <div class="paragraph">
                    道字不正嬌滿懷，學得襄陽大隄曲。
                </div>
                
                <div class="paragraph">
                    阿母偏憐掌上看，自此風流難管束。
                </div>
                
                <div class="paragraph">
                    鶯啄含桃未嚥時，便會郎時風動竹。
                </div>
                
                <div class="paragraph">
                    日高一丈羅窗晚，啼鳥壓花新睡短。
                </div>
                
                <div class="paragraph">
                    膩雲纖指擺還偏，半被可憐留翠暖。
                </div>
                
                <div class="paragraph">
                    淡黄衫袖仙衣輕，紅玉欄干粧粉淺。
                </div>
                
                <div class="paragraph">
                    酒痕落腮梅忍寒，春羞入眼横波豔。
                </div>
                
                <div class="paragraph">
                    一縷未消山枕紅，斜睇整衣移步嬾。
                </div>
                
                <div class="paragraph">
                    才如韓壽潘安亞，擲果竊香心暗嫁。
                </div>
                
                <div class="paragraph">
                    小花靜院酒闌珊，别有私言銀燭下。
                </div>
                
                <div class="paragraph">
                    簾聲浪皺金泥額，六尺牙牀羅帳窄。
                </div>
                
                <div class="paragraph">
                    釵横啼笑兩不分，歷盡風期腰一搦。
                </div>
                
                <div class="paragraph">
                    若敎飛上九天歌，一聲自可傾人國。
                </div>
                
                <div class="paragraph">
                    嬌多必是春工與，有能動人情幾許。
                </div>
                
                <div class="paragraph">
                    前年按舞使君筵，睡起忍羞頭不舉。
                </div>
                
                <div class="paragraph">
                    鳳凰簫冷曲成遲，凝醉桃花過風雨。
                </div>
                
                <div class="paragraph">
                    阿盈阿盈聽我語，勸君休向陽臺住。
                </div>
                
                <div class="paragraph">
                    一生縱得楚王憐，宋玉才多誰解賦。
                </div>
                
                <div class="paragraph">
                    洛陽無限青樓女，袖籠紅牙金鳳縷。
                </div>
                
                <div class="paragraph">
                    春衫粉面誰家郎，只把黄金買歌舞。
                </div>
                
                <div class="paragraph">
                    就中薄倖五陵兒，一日冷心玉如土。
                </div>
                
                <div class="paragraph">
                    雲零雨落正堪悲，空入他人夢來去。
                </div>
                
                <div class="paragraph">
                    浣花溪上海棠灣，薛濤朱戶皆金鐶。
                </div>
                
                <div class="paragraph">
                    韋皋筆逸玳瑁落，張佑盞滑琉璃乾。
                </div>
                
                <div class="paragraph">
                    壓倒念奴價百倍，興來奇怪生毫端。
                </div>
                
                <div class="paragraph">
                    醉眸覷紙聊一掃，落花飛雪聲漫漫。
                </div>
                
                <div class="paragraph">
                    夢得見之爲改觀，樂天更敢尋常看。
                </div>
                
                <div class="paragraph">
                    花間不肯下翠幕，竟日烜赫羅雕鞍。
                </div>
                
                <div class="paragraph">
                    掃眉塗粉迨七十，老大始頂菖蒲冠。
                </div>
                
                <div class="paragraph">
                    至今愁人錦江口，秋蛩露草孤墳寒。
                </div>
                
                <div class="paragraph">
                    盈盈大雅真可惜，爾身此後不可得。
                </div>
                
                <div class="paragraph">
                    滿天風月獨倚闌，醉岸濃雲呼佚墨。
                </div>
                
                <div class="paragraph">
                    久之不見予心憶，高城去天無幾尺。
                </div>
                
                <div class="paragraph">
                    斜陽衡山雲半紅，遠水無風天一碧。
                </div>
                
                <div class="paragraph">
                    望眼空遙沈翠翼，銀河易闊天南北。
                </div>
                
                <div class="paragraph">
                    瘦盡休文带眼移，忍向小樓清淚滴。
                </div>
                
        </div>
    </div>
</body>

</html>