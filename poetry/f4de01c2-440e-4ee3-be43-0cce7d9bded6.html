<!DOCTYPE html>
<html>

<head>
    <title>
        和平甫舟中望九華山二首  其二
    </title>
    <meta name="keywords" content="和平甫舟中望九華山二首  其二 -- 王安石">
    <meta name="description" content="和平甫舟中望九華山二首  其二 -- 王安石">
    <meta property="og:title" content="和平甫舟中望九華山二首  其二">
    <meta property="og:url" content="https://vwood.xyz/poetry/f4de01c2-440e-4ee3-be43-0cce7d9bded6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和平甫舟中望九華山二首  其二
        </h2>
        <div class="author"><a href="/author/ac66266a-fbbe-49d4-ae4a-cee74e2b54d0.html" title="王安石" target="_blank">
                王安石
            </a> (宋)
        </div>
        <div class="paragraphs">
            
                <div class="paragraph">
                    誰謂九華遠，吾身未嘗詹。
                </div>
                
                <div class="paragraph">
                    唱篇每起予，予口安能箝。
                </div>
                
                <div class="paragraph">
                    憶在秋浦北，空江上新蟾。
                </div>
                
                <div class="paragraph">
                    光潔寫一鏡，迴環兩堤奩。
                </div>
                
                <div class="paragraph">
                    露坐引衣襋，風行欹帽檐。
                </div>
                
                <div class="paragraph">
                    維舟當此時，巨細得盡瞻。
                </div>
                
                <div class="paragraph">
                    試嘗論大略，次乃述微纖。
                </div>
                
                <div class="paragraph">
                    此山廣以深，包畜萬物兼。
                </div>
                
                <div class="paragraph">
                    噓雲吐霧雨，生育靡不漸。
                </div>
                
                <div class="paragraph">
                    巍然如九皇，德澤四海沾。
                </div>
                
                <div class="paragraph">
                    此山相後先，各出群峰尖。
                </div>
                
                <div class="paragraph">
                    毅然如九官，羅立在堂廉。
                </div>
                
                <div class="paragraph">
                    挺身百辟上，附麗無奸憸。
                </div>
                
                <div class="paragraph">
                    此山高且寒，五月不覺炎。
                </div>
                
                <div class="paragraph">
                    草樹萋已綠，冰霜尚涵淹。
                </div>
                
                <div class="paragraph">
                    頹然如九老，白髮連蒼髯。
                </div>
                
                <div class="paragraph">
                    此山當無雲，秀色鬰以添。
                </div>
                
                <div class="paragraph">
                    姹然如九女，靚飾出重簾。
                </div>
                
                <div class="paragraph">
                    珮環與巾裙，紺玉青紈縑。
                </div>
                
                <div class="paragraph">
                    遠之妍西施，近或醜無鹽。
                </div>
                
                <div class="paragraph">
                    變態不可窮，詩者徒呫呫。
                </div>
                
                <div class="paragraph">
                    我初勇一往，役世難安恬。
                </div>
                
                <div class="paragraph">
                    浪荒不走職，民瘼當誰砭。
                </div>
                
                <div class="paragraph">
                    乖離今數旬，夢想欲窺覘。
                </div>
                
                <div class="paragraph">
                    自期得所如，何啻釋囚鉗。
                </div>
                
                <div class="paragraph">
                    念昔太白巔，下視海日暹。
                </div>
                
                <div class="paragraph">
                    朅來天柱遊，屐齒尚苔黏。
                </div>
                
                <div class="paragraph">
                    猶之健飲食，屢饗亦云饜。
                </div>
                
                <div class="paragraph">
                    胡爲慕攀踏，已憊且不嫌。
                </div>
                
                <div class="paragraph">
                    豈其仁智心，山水固所潛。
                </div>
                
                <div class="paragraph">
                    男兒有所學，進退不在占。
                </div>
                
                <div class="paragraph">
                    功名苟不諧，廊廟等閭閻。
                </div>
                
                <div class="paragraph">
                    况乃掄椽杙，其誰辨楩柟。
                </div>
                
                <div class="paragraph">
                    歸歟巖崖居，料理带與籤。
                </div>
                
                <div class="paragraph">
                    得石坐兀兀，逢泉飲厭厭。
                </div>
                
                <div class="paragraph">
                    取舍斷在獨，豈必詢謀僉。
                </div>
                
                <div class="paragraph">
                    子語實慰我，寧殊邑中黔。
                </div>
                
                <div class="paragraph">
                    玉枝將在山，當倚以葭蒹。
                </div>
                
                <div class="paragraph">
                    詩力我已屈，鋒鋩子猶銛。
                </div>
                
                <div class="paragraph">
                    扶傷更一戰，語汝其無謙。
                </div>
                
        </div>
    </div>
</body>

</html>