<!DOCTYPE html>
<html>

<head>
    <title>
        予客崑山得薦嚴長老時道人散朗閒遠不交人事心甚敬之今來海上復得悟公老成疏練能言吳中山水人物甚詳東軒種竹如雲不問其人可知也一日忽起故山之想予語悟野田荒草在處愁人心目安能復作溈山之牛乎因作一詩言君子出處之大致以告不知者
    </title>
    <meta name="keywords" content="予客崑山得薦嚴長老時道人散朗閒遠不交人事心甚敬之今來海上復得悟公老成疏練能言吳中山水人物甚詳東軒種竹如雲不問其人可知也一日忽起故山之想予語悟野田荒草在處愁人心目安能復作溈山之牛乎因作一詩言君子出處之大致以告不知者 -- 敖陶孫">
    <meta name="description" content="予客崑山得薦嚴長老時道人散朗閒遠不交人事心甚敬之今來海上復得悟公老成疏練能言吳中山水人物甚詳東軒種竹如雲不問其人可知也一日忽起故山之想予語悟野田荒草在處愁人心目安能復作溈山之牛乎因作一詩言君子出處之大致以告不知者 -- 敖陶孫">
    <meta property="og:title" content="予客崑山得薦嚴長老時道人散朗閒遠不交人事心甚敬之今來海上復得悟公老成疏練能言吳中山水人物甚詳東軒種竹如雲不問其人可知也一日忽起故山之想予語悟野田荒草在處愁人心目安能復作溈山之牛乎因作一詩言君子出處之大致以告不知者">
    <meta property="og:url" content="https://vwood.xyz/poetry/556a75fc-b1fa-44e3-9cff-e3f8aca2cbe6.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            予客崑山得薦嚴長老時道人散朗閒遠不交人事心甚敬之今來海上復得悟公老成疏練能言吳中山水人物甚詳東軒種竹如雲不問其人可知也一日忽起故山之想予語悟野田荒草在處愁人心目安能復作溈山之牛乎因作一詩言君子出處之大致以告不知者
        </h2>
        <div class="author"><a href="/author/e13e3fcc-7b04-4b02-907a-12ffc21f4fb3.html" title="敖陶孫" target="_blank">
                敖陶孫
            </a> (宋)
        </div>
        <div class="paragraphs">
            
                <div class="paragraph">
                    平生庾公塵，可涴通州泥。
                </div>
                
                <div class="paragraph">
                    朅來海門上，日瘦氣慘凄。
                </div>
                
                <div class="paragraph">
                    春風有相導，佚我以闥閨。
                </div>
                
                <div class="paragraph">
                    前身定聞法，夢作三生猊。
                </div>
                
                <div class="paragraph">
                    悟公癡鈍禪，迎客忽虎溪。
                </div>
                
                <div class="paragraph">
                    招要得半席，紙帳春繒綈。
                </div>
                
                <div class="paragraph">
                    東軒養蒼雲，大似開昔迷。
                </div>
                
                <div class="paragraph">
                    計程南山北，托宿東院西。
                </div>
                
                <div class="paragraph">
                    絕憐維摩牀，而置法喜妻。
                </div>
                
                <div class="paragraph">
                    是身於虛空，了不礙角圭。
                </div>
                
                <div class="paragraph">
                    四大師本無，客亦何所携。
                </div>
                
                <div class="paragraph">
                    頗聞弁山隅，髯松作兒啼。
                </div>
                
                <div class="paragraph">
                    山神喝連聲，已受三十篦。
                </div>
                
                <div class="paragraph">
                    豈知溈山牛，未脫靶與犂。
                </div>
                
                <div class="paragraph">
                    去來同一雲，未覺道理睽。
                </div>
                
                <div class="paragraph">
                    幸勿使竹歸，留與老鳳棲。
                </div>
                
                <div class="paragraph">
                    鑿齒恐無對，後期當噬臍。
                </div>
                
        </div>
    </div>
</body>

</html>