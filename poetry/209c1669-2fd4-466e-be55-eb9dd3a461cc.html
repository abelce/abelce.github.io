<!DOCTYPE html>
<html>

<head>
    <title>
        寄竹隠先生孫應時
    </title>
    <meta name="keywords" content="寄竹隠先生孫應時 -- 劉過">
    <meta name="description" content="寄竹隠先生孫應時 -- 劉過">
    <meta property="og:title" content="寄竹隠先生孫應時">
    <meta property="og:url" content="https://vwood.xyz/poetry/209c1669-2fd4-466e-be55-eb9dd3a461cc.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄竹隠先生孫應時
        </h2>
        <div class="author"><a href="/author/33bebff2-c709-4dea-9dfd-524cde535758.html" title="劉過" target="_blank">
                劉過
            </a> (宋)
        </div>
        <div class="paragraphs">
            
                <div class="paragraph">
                    蘇州酒滴如真珠，公能醉之酒百壺。
                </div>
                
                <div class="paragraph">
                    得閒政恐不來爾，來則倒屣相與俱。
                </div>
                
                <div class="paragraph">
                    江山繞樓詩句好，奔走萬變同馳驅。
                </div>
                
                <div class="paragraph">
                    大書小草各有能，雷雹震耀鶑花姝。
                </div>
                
                <div class="paragraph">
                    當其半醉尚醒在，宛若處女未嫁夫。
                </div>
                
                <div class="paragraph">
                    盃行到手湖海歇，翻覆雲雨來須臾。
                </div>
                
                <div class="paragraph">
                    羲之屈使坐北面，命騷如役僕與奴。
                </div>
                
                <div class="paragraph">
                    角巾斜飄鬢毛出，筆墨顛倒衫袖烏。
                </div>
                
                <div class="paragraph">
                    回旋左右如有礙，歸路不記長鬚扶。
                </div>
                
                <div class="paragraph">
                    賓儕指摘士竊笑，亦有好事描爲圖。
                </div>
                
                <div class="paragraph">
                    或云先生鬰於用，浮沈欲以酒自娛。
                </div>
                
                <div class="paragraph">
                    實非能飲姑好客，不時斗酒由人須。
                </div>
                
                <div class="paragraph">
                    若予乃是真飲者，糟丘日日鄉無何。
                </div>
                
                <div class="paragraph">
                    雖然人亦難意料，未可目以爲酒徒。
                </div>
                
                <div class="paragraph">
                    相逢擺畧邊幅盡，胸次開豁無城郛。
                </div>
                
                <div class="paragraph">
                    歛藏窮達付之酒，不以禮法自束拘。
                </div>
                
                <div class="paragraph">
                    情歸一真舉無僞，滑稽玩世爲通儒。
                </div>
                
                <div class="paragraph">
                    飲與不飲無不可，醉醒醒醉同一區。
                </div>
                
                <div class="paragraph">
                    癡人之前莫說夢，夢中說夢愈闊迂。
                </div>
                
                <div class="paragraph">
                    客來輒飲飲輒醉，此其所以爲竹湖。
                </div>
                
                <div class="paragraph">
                    不然他人豈無酒，欲去此脚自懶趨。
                </div>
                
                <div class="paragraph">
                    計公之客日百數，結束冠带紛座隅。
                </div>
                
                <div class="paragraph">
                    欲言喉牙物如梗，中懷腹非外示愚。
                </div>
                
                <div class="paragraph">
                    不如鄙性好誠實，退無取議進不諛。
                </div>
                
                <div class="paragraph">
                    歐公自愛曼卿放，昌黎亦喜劉叉粗。
                </div>
                
                <div class="paragraph">
                    滿城風雨重陽近，黄花籬落金英敷。
                </div>
                
                <div class="paragraph">
                    山高凜風吹客倒，公樓雖小主者殊。
                </div>
                
                <div class="paragraph">
                    狂當相就取一醉，有酒飲我無酒酤。
                </div>
                
                <div class="paragraph">
                    此即雖狂亦可喜，我去俗子疇當呼。
                </div>
                
                <div class="paragraph">
                    世無人兮亦已久，公不容我誰容乎。
                </div>
                
        </div>
    </div>
</body>

</html>