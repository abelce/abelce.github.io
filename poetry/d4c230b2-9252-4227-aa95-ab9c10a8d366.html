<!DOCTYPE html>
<html>

<head>
    <title>
        送蔣憲穎叔
    </title>
    <meta name="keywords" content="送蔣憲穎叔 -- 徐積">
    <meta name="description" content="送蔣憲穎叔 -- 徐積">
    <meta property="og:title" content="送蔣憲穎叔">
    <meta property="og:url" content="https://vwood.xyz/poetry/d4c230b2-9252-4227-aa95-ab9c10a8d366.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送蔣憲穎叔
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    五嶺之南，其極西徼。
                </div>
                
                <div class="paragraph">
                    其旁大海，木深山峭。
                </div>
                
                <div class="paragraph">
                    內有谿洞，外有交趾。
                </div>
                
                <div class="paragraph">
                    皮厚肉堅，鐵爲骨髓。
                </div>
                
                <div class="paragraph">
                    雉兔伏藏，猱猿突起。
                </div>
                
                <div class="paragraph">
                    動如飄風，猛如湍水。
                </div>
                
                <div class="paragraph">
                    獨恩不畏，獨威不懷。
                </div>
                
                <div class="paragraph">
                    擾之則去，撫之則來。
                </div>
                
                <div class="paragraph">
                    恩之與威，不可去一。
                </div>
                
                <div class="paragraph">
                    寬猛交濟，不可無術。
                </div>
                
                <div class="paragraph">
                    坐當一面，則有帥臣。
                </div>
                
                <div class="paragraph">
                    按刑將漕，要皆得人。
                </div>
                
                <div class="paragraph">
                    以德以才，公稱其選。
                </div>
                
                <div class="paragraph">
                    能不擇官，義不辭遠。
                </div>
                
                <div class="paragraph">
                    始聞有命，嚴裝以需。
                </div>
                
                <div class="paragraph">
                    青氈角簟，藥鼎茶爐。
                </div>
                
                <div class="paragraph">
                    琴堂舊譜，鈴閣新書。
                </div>
                
                <div class="paragraph">
                    史帙籤重，詩囊卷粗。
                </div>
                
                <div class="paragraph">
                    前施齋舫，後設行厨。
                </div>
                
                <div class="paragraph">
                    公既拜命，不敢寧居。
                </div>
                
                <div class="paragraph">
                    迺戒徒御，迺建帆檣。
                </div>
                
                <div class="paragraph">
                    鳴刁擊鼓，旗幟開張。
                </div>
                
                <div class="paragraph">
                    州人感恩，父老童稚。
                </div>
                
                <div class="paragraph">
                    知不可留，以足頓地。
                </div>
                
                <div class="paragraph">
                    或前塞路，或後從行。
                </div>
                
                <div class="paragraph">
                    或獻花酒，或犒從兵。
                </div>
                
                <div class="paragraph">
                    或望於野，或送一程。
                </div>
                
                <div class="paragraph">
                    即日渡江，江南春早。
                </div>
                
                <div class="paragraph">
                    雪盡冰消，江山如掃。
                </div>
                
                <div class="paragraph">
                    柳徑桃蹊，梅花芳草。
                </div>
                
                <div class="paragraph">
                    沽酒村遥，賣魚船小。
                </div>
                
                <div class="paragraph">
                    晨散烏羣，暮歸白鳥。
                </div>
                
                <div class="paragraph">
                    春正好時，已到岳陽。
                </div>
                
                <div class="paragraph">
                    岳陽樓下，蒼蒼茫茫。
                </div>
                
                <div class="paragraph">
                    岳陽樓上，飛沫浮光。
                </div>
                
                <div class="paragraph">
                    江山舊物，吳楚凄凉。
                </div>
                
                <div class="paragraph">
                    夜宿巴陵，曉過洞庭。
                </div>
                
                <div class="paragraph">
                    湖中水綠，湖口山青。
                </div>
                
                <div class="paragraph">
                    黄陵古祠，長沙古路。
                </div>
                
                <div class="paragraph">
                    瀟江湘江，風烟古渡。
                </div>
                
                <div class="paragraph">
                    嶽麓茶林，沙洲橘樹。
                </div>
                
                <div class="paragraph">
                    此時春深，衡陽雁去。
                </div>
                
                <div class="paragraph">
                    時飲一杯，時吟幾句。
                </div>
                
                <div class="paragraph">
                    更望九嶷，清詩無數。
                </div>
                
                <div class="paragraph">
                    攬轡登山，日日西南。
                </div>
                
                <div class="paragraph">
                    褰帷叱馭，車不停驂。
                </div>
                
                <div class="paragraph">
                    迺有部吏，迺有蠻酋。
                </div>
                
                <div class="paragraph">
                    青衫負弩，錦帕纏頭。
                </div>
                
                <div class="paragraph">
                    公曰使者，實典兵刑。
                </div>
                
                <div class="paragraph">
                    增置强弩，多募土兵。
                </div>
                
                <div class="paragraph">
                    宜浚其隍，宜堅其城。
                </div>
                
                <div class="paragraph">
                    公曰弓手，宜如舊制。
                </div>
                
                <div class="paragraph">
                    加之訓練，可使精銳。
                </div>
                
                <div class="paragraph">
                    可代城郭，爲民捍蔽。
                </div>
                
                <div class="paragraph">
                    公曰民命，懸在獄官。
                </div>
                
                <div class="paragraph">
                    不可不慎，不可不寬。
                </div>
                
                <div class="paragraph">
                    寬於善良，勿失有罪。
                </div>
                
                <div class="paragraph">
                    惡人如虎，養之成害。
                </div>
                
                <div class="paragraph">
                    公曰生民，不可無教。
                </div>
                
                <div class="paragraph">
                    教民之官，縣令最要。
                </div>
                
                <div class="paragraph">
                    今則不然，困於簿領。
                </div>
                
                <div class="paragraph">
                    甚者可除，煩者可省。
                </div>
                
                <div class="paragraph">
                    仍復鄉官，則無所病。
                </div>
                
                <div class="paragraph">
                    凡我部吏，各恭厥職。
                </div>
                
                <div class="paragraph">
                    夜則精思，晝則宣力。
                </div>
                
                <div class="paragraph">
                    一節當官，赤心爲國。
                </div>
                
                <div class="paragraph">
                    如此教告，如此施設。
                </div>
                
                <div class="paragraph">
                    吏則心服，民則心悅。
                </div>
                
                <div class="paragraph">
                    諸公聞之，薦者交章。
                </div>
                
                <div class="paragraph">
                    朝廷器之，下詔褒揚。
                </div>
                
                <div class="paragraph">
                    召而用之，優於馮唐。
                </div>
                
        </div>
    </div>
</body>

</html>