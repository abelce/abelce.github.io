<!DOCTYPE html>
<html>

<head>
    <title>
        送張安撫
    </title>
    <meta name="keywords" content="送張安撫 -- 項安世">
    <meta name="description" content="送張安撫 -- 項安世">
    <meta property="og:title" content="送張安撫">
    <meta property="og:url" content="https://vwood.xyz/poetry/793d8fb3-c49f-4295-952d-99b876b3121d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送張安撫
        </h2>
        <div class="author"><a href="/author/234347c6-273c-49cc-a480-ab3e6273d0bd.html" title="項安世" target="_blank">
                項安世
            </a> (宋)
        </div>
        <div class="paragraphs">
            
                <div class="paragraph">
                    蓬萊太守厭期會，歸結琳宮香火緣。
                </div>
                
                <div class="paragraph">
                    路旁送者誰最切，之子佩衿青可憐。
                </div>
                
                <div class="paragraph">
                    子兮請自曩時說，芹館就荒三十年。
                </div>
                
                <div class="paragraph">
                    邇來窮悴更堪說，舍下鞠草厨無烟。
                </div>
                
                <div class="paragraph">
                    市門小兒有虛籍，校官弟子無鳴絃。
                </div>
                
                <div class="paragraph">
                    向來一辱聲掃地，倒九江水誰爲湔。
                </div>
                
                <div class="paragraph">
                    守家故是補天手，斷鰲四足承高圓。
                </div>
                
                <div class="paragraph">
                    小却盛之鑑湖上，施設次第看後先。
                </div>
                
                <div class="paragraph">
                    下車百廢未及舉，冕服釋菜供聖賢。
                </div>
                
                <div class="paragraph">
                    願從博士聽講說，歛容就席毋敢專。
                </div>
                
                <div class="paragraph">
                    邦人始識蠹簡重，士子稍作青灰然。
                </div>
                
                <div class="paragraph">
                    迂生欲舉折洗事，衆膽傍碎公加鞭。
                </div>
                
                <div class="paragraph">
                    合八縣士一戰霸，百川之水皆東沿。
                </div>
                
                <div class="paragraph">
                    鵠袍如山聲不震，秦望却立回清妍。
                </div>
                
                <div class="paragraph">
                    紫衣金带朱兩轓，牙旗戟纛來翩翩。
                </div>
                
                <div class="paragraph">
                    魯侯色笑有深愛，南公歎息無前傳。
                </div>
                
                <div class="paragraph">
                    翠裯已覺夏室清，棐几更與秋窗便。
                </div>
                
                <div class="paragraph">
                    日輸月給輩相望，餼牽竭矣公愈堅。
                </div>
                
                <div class="paragraph">
                    坐令學者飽虀飯，不待先生求酒錢。
                </div>
                
                <div class="paragraph">
                    風聲汎汎鄒魯上，意向往往嬴劉前。
                </div>
                
                <div class="paragraph">
                    子兮如此衿佩何，半渡欲濟收吾船。
                </div>
                
                <div class="paragraph">
                    季鷹家人故難料，歸興忽動秋風邊。
                </div>
                
                <div class="paragraph">
                    若人固自泰山雨，詎肯作我稽山泉。
                </div>
                
                <div class="paragraph">
                    轅高轍駛不可駐，哦以七字成長篇。
                </div>
                
                <div class="paragraph">
                    庶幾太史聞我語，邂逅可作泮水編。
                </div>
                
        </div>
    </div>
</body>

</html>