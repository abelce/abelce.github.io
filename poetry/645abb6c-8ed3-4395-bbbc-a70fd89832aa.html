<!DOCTYPE html>
<html>

<head>
    <title>
        繫舟下牢溪游三游洞二十八韵
    </title>
    <meta name="keywords" content="繫舟下牢溪游三游洞二十八韵 -- 陸游">
    <meta name="description" content="繫舟下牢溪游三游洞二十八韵 -- 陸游">
    <meta property="og:title" content="繫舟下牢溪游三游洞二十八韵">
    <meta property="og:url" content="https://vwood.xyz/poetry/645abb6c-8ed3-4395-bbbc-a70fd89832aa.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            繫舟下牢溪游三游洞二十八韵
        </h2>
        <div class="author"><a href="/author/24a067ec-c6c3-4beb-a1dd-48e099a135a9.html" title="陸游" target="_blank">
                陸游
            </a> (宋)
        </div>
        <div class="paragraphs">
            
                <div class="paragraph">
                    舊觀三峽圖，常謂非人情。
                </div>
                
                <div class="paragraph">
                    意疑天壤間，豈有此崢嶸。
                </div>
                
                <div class="paragraph">
                    畫師定戲耳，聊欲窮丹青。
                </div>
                
                <div class="paragraph">
                    西游過沔鄂，莽莽千里平。
                </div>
                
                <div class="paragraph">
                    昨日到峽州，所見始可驚。
                </div>
                
                <div class="paragraph">
                    乃知畫非妄，却恨筆未精。
                </div>
                
                <div class="paragraph">
                    及兹下牢戍，峰嶂畢自呈。
                </div>
                
                <div class="paragraph">
                    下入裂坤軸，高鶱插青冥。
                </div>
                
                <div class="paragraph">
                    角勝多列峙，擅美有孤撐。
                </div>
                
                <div class="paragraph">
                    或如釡上甑，或如坐後屏。
                </div>
                
                <div class="paragraph">
                    或如倨而立，或如喜而迎。
                </div>
                
                <div class="paragraph">
                    或深如螺房，或疏如窗櫺。
                </div>
                
                <div class="paragraph">
                    峨巍冠冕古，婀娜髻鬟傾。
                </div>
                
                <div class="paragraph">
                    其間絕出者，虎搏蛟龍獰。
                </div>
                
                <div class="paragraph">
                    崩崖凜欲墮，修梁架空横。
                </div>
                
                <div class="paragraph">
                    懸瀑瀉無底，終古何時盈。
                </div>
                
                <div class="paragraph">
                    幽泉莫知處，但聞珩珮鳴。
                </div>
                
                <div class="paragraph">
                    怪怪與奇奇，萬狀不可名。
                </div>
                
                <div class="paragraph">
                    久聞三游洞，疾走忘病嬰。
                </div>
                
                <div class="paragraph">
                    竇穴初漆黑，傴僂捫壁行。
                </div>
                
                <div class="paragraph">
                    方虞觸蟄蛇，頫見一點明。
                </div>
                
                <div class="paragraph">
                    扶接困僮奴，恍然出瓶罌。
                </div>
                
                <div class="paragraph">
                    穹穹厦屋寬，滴乳成微泓。
                </div>
                
                <div class="paragraph">
                    題名歐與黄，雲蒸蒼蘚平。
                </div>
                
                <div class="paragraph">
                    穿林走驚麕，拂面逢飛鼪。
                </div>
                
                <div class="paragraph">
                    息倦盤石上，拾樵置茶鐺。
                </div>
                
                <div class="paragraph">
                    長嘯答谷響，清吟和松聲。
                </div>
                
                <div class="paragraph">
                    辭卑不堪刻，猶足寄友生。
                </div>
                
        </div>
    </div>
</body>

</html>