<!DOCTYPE html>
<html>

<head>
    <title>
        高鴻送唐彥範司勳移蘇守
    </title>
    <meta name="keywords" content="高鴻送唐彥範司勳移蘇守 -- 郭祥正">
    <meta name="description" content="高鴻送唐彥範司勳移蘇守 -- 郭祥正">
    <meta property="og:title" content="高鴻送唐彥範司勳移蘇守">
    <meta property="og:url" content="https://vwood.xyz/poetry/e3c70717-c922-4b4e-99c9-d3edbbe2f8f3.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            高鴻送唐彥範司勳移蘇守
        </h2>
        <div class="author"><a href="/author/034a5084-6907-4dd2-ba5b-96aa9d8843fa.html" title="郭祥正" target="_blank">
                郭祥正
            </a> (宋)
        </div>
        <div class="paragraphs">
            
                <div class="paragraph">
                    高鴻方冥飛，萬里不回首。
                </div>
                
                <div class="paragraph">
                    況當移杪時，霜露濕星斗。
                </div>
                
                <div class="paragraph">
                    鼓翼無何鄉，永避網羅咎。
                </div>
                
                <div class="paragraph">
                    君子重出處，此義安可負。
                </div>
                
                <div class="paragraph">
                    嶷嶷潭府公，清譽比瓊玖。
                </div>
                
                <div class="paragraph">
                    節制臨八州，時命非不偶。
                </div>
                
                <div class="paragraph">
                    胡爲請分務，念念在林藪。
                </div>
                
                <div class="paragraph">
                    切嘗聽公言，三朝祿食久。
                </div>
                
                <div class="paragraph">
                    四十有五年，數爲漕與守。
                </div>
                
                <div class="paragraph">
                    慎事無纖瑕，收身養吾壽。
                </div>
                
                <div class="paragraph">
                    兒孫皆賞延，君恩誠已厚。
                </div>
                
                <div class="paragraph">
                    朝廷新法度，利害喧衆口。
                </div>
                
                <div class="paragraph">
                    紛馳使者車，必行無可否。
                </div>
                
                <div class="paragraph">
                    嗟予力已疲，何以爲父母。
                </div>
                
                <div class="paragraph">
                    不待老有請，連章至八九。
                </div>
                
                <div class="paragraph">
                    君相惜其才，符竹今仍剖。
                </div>
                
                <div class="paragraph">
                    蘇臺古名邦，震澤當運氣牖。
                </div>
                
                <div class="paragraph">
                    拜恩臣豈邀，客賀但揮手。
                </div>
                
                <div class="paragraph">
                    便道將徑歸，辭疾上印綬。
                </div>
                
                <div class="paragraph">
                    家園瞰西湖，雲月是鄰友。
                </div>
                
                <div class="paragraph">
                    翛然一榻外，長物復何有。
                </div>
                
                <div class="paragraph">
                    隱几悟僧禪，頹形若陵阜。
                </div>
                
                <div class="paragraph">
                    不學陶朱公，反爲利端誘。
                </div>
                
                <div class="paragraph">
                    不學陶淵明，區區愛琴酒。
                </div>
                
                <div class="paragraph">
                    文王如搜賢，肯棄渭川叟。
                </div>
                
                <div class="paragraph">
                    行己無固必，資深逢左右。
                </div>
                
                <div class="paragraph">
                    重來作霖雨，一洗蒼生垢。
                </div>
                
                <div class="paragraph">
                    信哉孟軻氏，和任著伊柳。
                </div>
                
                <div class="paragraph">
                    獨善名易滅，兼濟垂不朽。
                </div>
                
                <div class="paragraph">
                    噫嘻高鴻篇，在理或可取。
                </div>
                
        </div>
    </div>
</body>

</html>