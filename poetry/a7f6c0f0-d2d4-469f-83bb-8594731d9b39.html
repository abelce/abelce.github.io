<!DOCTYPE html>
<html>

<head>
    <title>
        送越倅胡郎中入京
    </title>
    <meta name="keywords" content="送越倅胡郎中入京 -- 華鎮">
    <meta name="description" content="送越倅胡郎中入京 -- 華鎮">
    <meta property="og:title" content="送越倅胡郎中入京">
    <meta property="og:url" content="https://vwood.xyz/poetry/a7f6c0f0-d2d4-469f-83bb-8594731d9b39.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送越倅胡郎中入京
        </h2>
        <div class="author"><a href="/author/4ff71b5c-32eb-47a1-ade3-d5931120015c.html" title="華鎮" target="_blank">
                華鎮
            </a> (宋)
        </div>
        <div class="paragraphs">
            
                <div class="paragraph">
                    雄鎮揚州域，前聞越絕靈。
                </div>
                
                <div class="paragraph">
                    天文直牛女，地勢壓滄溟。
                </div>
                
                <div class="paragraph">
                    霸業雖陳迹，王圖乃舊經。
                </div>
                
                <div class="paragraph">
                    遺風終樸素，彌世慎儀刑。
                </div>
                
                <div class="paragraph">
                    紆綬皆英彀，乘軒盡德馨。
                </div>
                
                <div class="paragraph">
                    迄今無僭濫，自古底安寧。
                </div>
                
                <div class="paragraph">
                    碩德居華旦，清資應列星。
                </div>
                
                <div class="paragraph">
                    司城新進秩，別乘舊揚軨。
                </div>
                
                <div class="paragraph">
                    妙譽高藩翰，嘉名藹闕廷。
                </div>
                
                <div class="paragraph">
                    自堪剖符竹，猶此駕箳篂。
                </div>
                
                <div class="paragraph">
                    裨替無遺恨，平反得所聽。
                </div>
                
                <div class="paragraph">
                    威儀嚴肅穆，文雅煥青熒。
                </div>
                
                <div class="paragraph">
                    裁决真穿縞，經綸甚建瓴。
                </div>
                
                <div class="paragraph">
                    屬城嘗乏守，茂績可書屏。
                </div>
                
                <div class="paragraph">
                    完士終何感，丹心獨願銘。
                </div>
                
                <div class="paragraph">
                    淪埋脫吳阪，知賞謬柯亭。
                </div>
                
                <div class="paragraph">
                    述業知晞驥，多聞媿識鼮。
                </div>
                
                <div class="paragraph">
                    成風非匠石，合舞謝庖丁。
                </div>
                
                <div class="paragraph">
                    濫擬窺場藿，叨曾食野苹。
                </div>
                
                <div class="paragraph">
                    禹門俄暴鬣，陶夢輒摧翎。
                </div>
                
                <div class="paragraph">
                    捧檄終堪喜，彈冠詎可停。
                </div>
                
                <div class="paragraph">
                    未能餐沆瀣，安敢卧清泠。
                </div>
                
                <div class="paragraph">
                    山藪容樗櫟，川河納渭涇。
                </div>
                
                <div class="paragraph">
                    不教長在澗，還許預充庭。
                </div>
                
                <div class="paragraph">
                    破竹期迎刃，提刀更發硎。
                </div>
                
                <div class="paragraph">
                    有緣重奮迅，何慮復伶俜。
                </div>
                
                <div class="paragraph">
                    穩步封崤底，長驅過井陘。
                </div>
                
                <div class="paragraph">
                    旋瞻丹闕鳳，密覯寶階蓂。
                </div>
                
                <div class="paragraph">
                    先哲猶嘲白，微才乃拾青。
                </div>
                
                <div class="paragraph">
                    既霑新籍桂，無負故囊螢。
                </div>
                
                <div class="paragraph">
                    寒谷逢陽律，幽姿得震霆。
                </div>
                
                <div class="paragraph">
                    心誠期秉石，蹤跡免如萍。
                </div>
                
                <div class="paragraph">
                    矩範茲親覿，徽音此竊聆。
                </div>
                
                <div class="paragraph">
                    執鞭欣有自，整駕恨難扃。
                </div>
                
                <div class="paragraph">
                    杯水遮琱轡，壺漿擁彩舲。
                </div>
                
                <div class="paragraph">
                    鳴鉦發蘭沚，疊鼓起蘋汀。
                </div>
                
                <div class="paragraph">
                    龐驥雖云展，黄陂未易形。
                </div>
                
                <div class="paragraph">
                    虔刀方電發，孔榻任塵冥。
                </div>
                
                <div class="paragraph">
                    佇見宵人伏，行觀病者醒。
                </div>
                
                <div class="paragraph">
                    馳心逐旌旆，引領矚郊坰。
                </div>
                
        </div>
    </div>
</body>

</html>