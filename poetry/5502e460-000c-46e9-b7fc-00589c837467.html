<!DOCTYPE html>
<html>

<head>
    <title>
        贈莆陽卓大著順寧精舍三十韻
    </title>
    <meta name="keywords" content="贈莆陽卓大著順寧精舍三十韻 -- 文天祥">
    <meta name="description" content="贈莆陽卓大著順寧精舍三十韻 -- 文天祥">
    <meta property="og:title" content="贈莆陽卓大著順寧精舍三十韻">
    <meta property="og:url" content="https://vwood.xyz/poetry/5502e460-000c-46e9-b7fc-00589c837467.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈莆陽卓大著順寧精舍三十韻
        </h2>
        <div class="author"><a href="/author/6e4d0fc9-cef5-4287-98b6-f918eb571977.html" title="文天祥" target="_blank">
                文天祥
            </a> (宋)
        </div>
        <div class="paragraphs">
            
                <div class="paragraph">
                    人生天地間，一死非細事。
                </div>
                
                <div class="paragraph">
                    識破此條貫，八九分地位。
                </div>
                
                <div class="paragraph">
                    趙岐圖壽藏，杜牧擬墓志。
                </div>
                
                <div class="paragraph">
                    祭文潜自撰，荷鍤伶常醉。
                </div>
                
                <div class="paragraph">
                    此等蛻浮生，見解已不易。
                </div>
                
                <div class="paragraph">
                    齊物逍遥游，大抵蒙莊意。
                </div>
                
                <div class="paragraph">
                    聖門有大法，學者必孔自。
                </div>
                
                <div class="paragraph">
                    知生未了了，未到知死地。
                </div>
                
                <div class="paragraph">
                    原始則返終，終始本一致。
                </div>
                
                <div class="paragraph">
                    後來得西銘，精藴發洙泗。
                </div>
                
                <div class="paragraph">
                    吾體天地塞，吾氣天地帥。
                </div>
                
                <div class="paragraph">
                    一節非踐形，終身莫繼志。
                </div>
                
                <div class="paragraph">
                    舜功禹顧養，參全穎錫類。
                </div>
                
                <div class="paragraph">
                    伯奇令無違，申生恭不貳。
                </div>
                
                <div class="paragraph">
                    聖賢當其生，無日不惴惴。
                </div>
                
                <div class="paragraph">
                    彼豈不大觀，何苦勤興寐。
                </div>
                
                <div class="paragraph">
                    吾順苟不虧，吾寧始無愧。
                </div>
                
                <div class="paragraph">
                    人而有所忝，曠達未足智。
                </div>
                
                <div class="paragraph">
                    卓哉居士翁，方心不姿媚。
                </div>
                
                <div class="paragraph">
                    蒙讒以去國，七年無怨懟。
                </div>
                
                <div class="paragraph">
                    風雨三間茅，松楸接蒼翠。
                </div>
                
                <div class="paragraph">
                    斯丘亦樂哉，未老先位置。
                </div>
                
                <div class="paragraph">
                    宇宙如許大，豈以爲敝屣。
                </div>
                
                <div class="paragraph">
                    當其歸去來，致命聊自遂。
                </div>
                
                <div class="paragraph">
                    天之生賢才，初意豈無爲。
                </div>
                
                <div class="paragraph">
                    民胞物同與，何莫非己累。
                </div>
                
                <div class="paragraph">
                    君方仕于朝，名高貴所萃。
                </div>
                
                <div class="paragraph">
                    乾坤父母身，方來日川至。
                </div>
                
                <div class="paragraph">
                    西銘一篇書，順事爲大義。
                </div>
                
                <div class="paragraph">
                    請君觀我生，姑置末四字。
                </div>
                
        </div>
    </div>
</body>

</html>