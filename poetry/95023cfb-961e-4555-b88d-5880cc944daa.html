<!DOCTYPE html>
<html>

<head>
    <title>
        奉酬公素學士見招之作
    </title>
    <meta name="keywords" content="奉酬公素學士見招之作 -- 蘇舜欽">
    <meta name="description" content="奉酬公素學士見招之作 -- 蘇舜欽">
    <meta property="og:title" content="奉酬公素學士見招之作">
    <meta property="og:url" content="https://vwood.xyz/poetry/95023cfb-961e-4555-b88d-5880cc944daa.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            奉酬公素學士見招之作
        </h2>
        <div class="author"><a href="/author/ba014711-f21c-4d6f-a9b7-1259bf8975c3.html" title="蘇舜欽" target="_blank">
                蘇舜欽
            </a> (宋)
        </div>
        <div class="paragraphs">
            
                <div class="paragraph">
                    人生交分恥苟合，貴以道義久可要。
                </div>
                
                <div class="paragraph">
                    薄俗盈虛逐勢利，清風緜邈日已凋。
                </div>
                
                <div class="paragraph">
                    長吟宇宙獨引領，浩浩萬古與我遥。
                </div>
                
                <div class="paragraph">
                    安得此身有兩翅，颯然遠舉隨風飆。
                </div>
                
                <div class="paragraph">
                    近逢公素我同好，厭憤偷俗常鬰陶。
                </div>
                
                <div class="paragraph">
                    君方調官鎮京口，我以重罪廢本朝。
                </div>
                
                <div class="paragraph">
                    身雖俱在大江外，不得會合煩相邀。
                </div>
                
                <div class="paragraph">
                    秋風八月天地肅，千里明迴草木焦。
                </div>
                
                <div class="paragraph">
                    夕霜慘烈氣節勁，激起壯思沖斗杓。
                </div>
                
                <div class="paragraph">
                    豈如兒女但悲感，唧唧吟歎隨螳蜩。
                </div>
                
                <div class="paragraph">
                    擬攀飛雲抱明月，欲踏海門觀怒濤。
                </div>
                
                <div class="paragraph">
                    念君治所近不遠，江山蟠闢氣象豪。
                </div>
                
                <div class="paragraph">
                    樓頭陰明變霞霧，檻下日夕鬭蜃蛟。
                </div>
                
                <div class="paragraph">
                    便將一往刷滯悶，去興草茁不可薅。
                </div>
                
                <div class="paragraph">
                    呼兒襥衣辦舟楫，一日百里豈憚勞。
                </div>
                
                <div class="paragraph">
                    君方酒酣亦思我，奔墨紙上爲長謠。
                </div>
                
                <div class="paragraph">
                    上言風物麗復壯，下述宴集樂且遨。
                </div>
                
                <div class="paragraph">
                    意我羈愁正無賴，欲以此事相誇招。
                </div>
                
                <div class="paragraph">
                    此篇筆絕墨未滲，我舟適到范老橋。
                </div>
                
                <div class="paragraph">
                    古人千里有神會，以茲可信非相遼。
                </div>
                
                <div class="paragraph">
                    倜然不以窮見棄，曠然不以位自驕。
                </div>
                
                <div class="paragraph">
                    開緘朗詠毛髮竦，通夕噤痒睫不交。
                </div>
                
                <div class="paragraph">
                    病膜誰將寶篦刮，痒背恰得仙人抓。
                </div>
                
                <div class="paragraph">
                    長川奔渾走一氣，巨鎮截嶭上赤霄。
                </div>
                
                <div class="paragraph">
                    又如陰雲載雷電，光怪迸漏不可包。
                </div>
                
                <div class="paragraph">
                    驚呼歎伏已不暇，焉敢有意急其高。
                </div>
                
                <div class="paragraph">
                    却疑欺我老困頓，故作大句來相鏖。
                </div>
                
                <div class="paragraph">
                    近罹罪辱舌雖在，每避嫌謗口已膠。
                </div>
                
                <div class="paragraph">
                    更遭掀攪豈不畏，欲取筆硯俱焚燒。
                </div>
                
                <div class="paragraph">
                    既承嘉命敢無報，將吐復茹移昏朝。
                </div>
                
                <div class="paragraph">
                    留連日日奉杯宴，殊無閒隙吟風騷。
                </div>
                
                <div class="paragraph">
                    看君岸幘卷大白，有似巨浸吸百潮。
                </div>
                
                <div class="paragraph">
                    賓從傾頹尚未厭，直恐潰爛腸與脬。
                </div>
                
                <div class="paragraph">
                    神迷耳熱眼生纈，嚼盡寶墨狂酲消。
                </div>
                
                <div class="paragraph">
                    歡流樂極古所戒，不免厭旦潛遁逃。
                </div>
                
                <div class="paragraph">
                    還家數日却愁寂，夢中猶奉笑與嘲。
                </div>
                
                <div class="paragraph">
                    强爲短篇答高誼，鄙事軋軋空自撓。
                </div>
                
                <div class="paragraph">
                    覽之捧腹定絕倒，幸爲投棄無傳抄。
                </div>
                
                <div class="paragraph">
                    相思復擬往相會，予今豈復如繫匏。
                </div>
                
                <div class="paragraph">
                    行看雪夜景清絕，更乘逸興飛輕舠。
                </div>
                
        </div>
    </div>
</body>

</html>