<!DOCTYPE html>
<html>

<head>
    <title>
        傷蔡文仲秋闈失意四十韵
    </title>
    <meta name="keywords" content="傷蔡文仲秋闈失意四十韵 -- 劉弇">
    <meta name="description" content="傷蔡文仲秋闈失意四十韵 -- 劉弇">
    <meta property="og:title" content="傷蔡文仲秋闈失意四十韵">
    <meta property="og:url" content="https://vwood.xyz/poetry/d1441198-296d-47c9-a83e-21251d855ceb.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            傷蔡文仲秋闈失意四十韵
        </h2>
        <div class="author"><a href="/author/4826572b-a7c1-4816-9979-a21c2da75cf0.html" title="劉弇" target="_blank">
                劉弇
            </a> (宋)
        </div>
        <div class="paragraphs">
            
                <div class="paragraph">
                    側聽秋闈榜，君名又不傳。
                </div>
                
                <div class="paragraph">
                    病龍頻失水，倦鳥久驚弦。
                </div>
                
                <div class="paragraph">
                    有意期行道，無人肯薦賢。
                </div>
                
                <div class="paragraph">
                    長沙傷鵩日，西狩獲麟年。
                </div>
                
                <div class="paragraph">
                    失意應常理，嗟君最可憐。
                </div>
                
                <div class="paragraph">
                    雙親堂上老，三釜養中偏。
                </div>
                
                <div class="paragraph">
                    鬚有千莖雪，家無二頃田。
                </div>
                
                <div class="paragraph">
                    甑中塵屢起，囊乏磬長懸。
                </div>
                
                <div class="paragraph">
                    草木荒三徑，埃氛滿一廛。
                </div>
                
                <div class="paragraph">
                    鶉衣傷子夏，蝸舍病焦先。
                </div>
                
                <div class="paragraph">
                    雪冷袁安卧，風清靖節眠。
                </div>
                
                <div class="paragraph">
                    謾誇五色筆，不及一囊錢。
                </div>
                
                <div class="paragraph">
                    抱玉冤誰雪，沉舟恨自牽。
                </div>
                
                <div class="paragraph">
                    翼摧雲外鵠，身絆駕頭鸇。
                </div>
                
                <div class="paragraph">
                    憤氣高沖斗，悲號下入泉。
                </div>
                
                <div class="paragraph">
                    未甘爲敗將，猶擬奮空拳。
                </div>
                
                <div class="paragraph">
                    文喪思投筆，膠稀欲絕弦。
                </div>
                
                <div class="paragraph">
                    悲彈三尺劍，悶釣五湖船。
                </div>
                
                <div class="paragraph">
                    遷擯當修史，雄閑合草玄。
                </div>
                
                <div class="paragraph">
                    張衡四愁什，杜甫八哀篇。
                </div>
                
                <div class="paragraph">
                    臏刖兵書作，丘窮易道編。
                </div>
                
                <div class="paragraph">
                    文人從坎坷，才子本迍邅。
                </div>
                
                <div class="paragraph">
                    得失誠由命，窮通莫怨天。
                </div>
                
                <div class="paragraph">
                    不須吟澤畔，何用餓山巔。
                </div>
                
                <div class="paragraph">
                    豹匪終藏霧，龍非久在淵。
                </div>
                
                <div class="paragraph">
                    鵠侯高定中，楊葉細須穿。
                </div>
                
                <div class="paragraph">
                    子况千人敵，身仍百善全。
                </div>
                
                <div class="paragraph">
                    平生於傳癖，終日被書癲。
                </div>
                
                <div class="paragraph">
                    容貌堂堂也，胸襟落落然。
                </div>
                
                <div class="paragraph">
                    文章追賈馬，德行繼淵騫。
                </div>
                
                <div class="paragraph">
                    吐論崑崙决，揮毫組綉聯。
                </div>
                
                <div class="paragraph">
                    字奇稱草聖，句巧號詩仙。
                </div>
                
                <div class="paragraph">
                    身瘦文彌古，家貧節更堅。
                </div>
                
                <div class="paragraph">
                    士流瞻若斗，學者慕如羶。
                </div>
                
                <div class="paragraph">
                    自合升朝右，寧終死道邊。
                </div>
                
                <div class="paragraph">
                    此來雖蠖屈，前去定鶑遷。
                </div>
                
                <div class="paragraph">
                    鄒黍當重秀，韓灰决復燃。
                </div>
                
                <div class="paragraph">
                    焚舟收後效，破釜雪前愆。
                </div>
                
                <div class="paragraph">
                    誠願窮猶鬭，何甘廢中權。
                </div>
                
                <div class="paragraph">
                    未應豪傑士，憔悴老螺川。
                </div>
                
        </div>
    </div>
</body>

</html>