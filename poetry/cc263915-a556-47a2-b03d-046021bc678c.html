<!DOCTYPE html>
<html>

<head>
    <title>
        虞城早起道中寄公秉幕府諸友
    </title>
    <meta name="keywords" content="虞城早起道中寄公秉幕府諸友 -- 劉摰">
    <meta name="description" content="虞城早起道中寄公秉幕府諸友 -- 劉摰">
    <meta property="og:title" content="虞城早起道中寄公秉幕府諸友">
    <meta property="og:url" content="https://vwood.xyz/poetry/cc263915-a556-47a2-b03d-046021bc678c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            虞城早起道中寄公秉幕府諸友
        </h2>
        <div class="author"><a href="/author/bc0acd05-f4c5-4538-85e5-7c45d1c84de5.html" title="劉摰" target="_blank">
                劉摰
            </a> (宋)
        </div>
        <div class="paragraphs">
            
                <div class="paragraph">
                    屋角一夜羣枯號，曉來曠野風如刀。
                </div>
                
                <div class="paragraph">
                    峩峩殘雪路摧馬，格格寒氣冰生袍。
                </div>
                
                <div class="paragraph">
                    四支僵痺非我有，況彼鞭鞚難持操。
                </div>
                
                <div class="paragraph">
                    天東朝日凍應澀，亦戀暘谷猶深韜。
                </div>
                
                <div class="paragraph">
                    居常誰不事行役，我行適此時令遭。
                </div>
                
                <div class="paragraph">
                    因思都府盛僚友，人物一一皆賢豪。
                </div>
                
                <div class="paragraph">
                    想今酣寢夢方足，初離密幄驚寒朝。
                </div>
                
                <div class="paragraph">
                    左承右侍各以職，氣語蘭臭顔如桃。
                </div>
                
                <div class="paragraph">
                    奉持巾匜事盥櫛，傅唇澤面供香膏。
                </div>
                
                <div class="paragraph">
                    不容髮綠一點變，亟以寶鑷爭除薅。
                </div>
                
                <div class="paragraph">
                    炎爐卻坐日當卯，進酒爲壽傾葡萄。
                </div>
                
                <div class="paragraph">
                    捋鬚束带欲出戶，問訊分付猶忉忉。
                </div>
                
                <div class="paragraph">
                    體舒意適自穩暖，洋然盛氣虹霓高。
                </div>
                
                <div class="paragraph">
                    此時豈復念寒旅，嗟我勞佚何相遼。
                </div>
                
                <div class="paragraph">
                    入趨留守退幕府，坐据大案臨諸曹。
                </div>
                
                <div class="paragraph">
                    曹司進若魚在貫，文書盈抱紛牛毛。
                </div>
                
                <div class="paragraph">
                    爭前鬭敏請莅職，硏磨濃墨揮長毫。
                </div>
                
                <div class="paragraph">
                    左手鈐前右摘尾，落紙葉葉如翻濤。
                </div>
                
                <div class="paragraph">
                    逢姓書字且不給，何暇可否知根巢。
                </div>
                
                <div class="paragraph">
                    坐中耳目已煩困，庭下敲扑仍喧囂。
                </div>
                
                <div class="paragraph">
                    伏膺胝手腕疑脱，退食筆硯方能櫜。
                </div>
                
                <div class="paragraph">
                    乘除賴有此事在，庶幾可以均吾勞。
                </div>
                
                <div class="paragraph">
                    人生誤落世網內，區區係累安足逃。
                </div>
                
                <div class="paragraph">
                    要之虚中日自靜，不使內外相鈎膠。
                </div>
                
                <div class="paragraph">
                    無窮來物彼千萬，坐任變化無吾騷。
                </div>
                
                <div class="paragraph">
                    崢嶸年華已遒暮，不日春意生蘭蒿。
                </div>
                
                <div class="paragraph">
                    一樽相與莫相放，天下萬事從滔滔。
                </div>
                
        </div>
    </div>
</body>

</html>