<!DOCTYPE html>
<html>

<head>
    <title>
        壽安撫伯父
    </title>
    <meta name="keywords" content="壽安撫伯父 -- 樓鑰">
    <meta name="description" content="壽安撫伯父 -- 樓鑰">
    <meta property="og:title" content="壽安撫伯父">
    <meta property="og:url" content="https://vwood.xyz/poetry/31d4a9e4-d8ec-49f5-b3bd-c5cda1a2726a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            壽安撫伯父
        </h2>
        <div class="author"><a href="/author/3ca78454-44d4-401d-b829-8bc94655bcfe.html" title="樓鑰" target="_blank">
                樓鑰
            </a> (宋)
        </div>
        <div class="paragraphs">
            
                <div class="paragraph">
                    東樓德澤流無窮，我公挺生慶所鍾。
                </div>
                
                <div class="paragraph">
                    瓊枝玉樹瑩精彩，迥然不墮風塵中。
                </div>
                
                <div class="paragraph">
                    少年慷慨吐虹氣，文詞元不減儕輩。
                </div>
                
                <div class="paragraph">
                    胸中妙藴經綸才，剸劇裁繁特餘事。
                </div>
                
                <div class="paragraph">
                    曾從蓮幕試牛刀，舉城但識劉功曹。
                </div>
                
                <div class="paragraph">
                    瀾翻薦口動天聽，一語便逾華衮褒。
                </div>
                
                <div class="paragraph">
                    上方欲革嶺南弊，柬才果得吳刺史。
                </div>
                
                <div class="paragraph">
                    不妨一勺飲貪泉，清德泠泠今可紀。
                </div>
                
                <div class="paragraph">
                    憑軾雍容安七閩，列郡合詞稱得人。
                </div>
                
                <div class="paragraph">
                    從茲十載秉麾節，坐令萬里回陽春。
                </div>
                
                <div class="paragraph">
                    洞庭風月瀟湘雨，君王無復憂南顧。
                </div>
                
                <div class="paragraph">
                    抗章乞得半生閑，遥指家山賦歸去。
                </div>
                
                <div class="paragraph">
                    廟堂未肯閑宏材，大開東閤需公來。
                </div>
                
                <div class="paragraph">
                    朝隨召節赴天闕，夜馳使馹歸長淮。
                </div>
                
                <div class="paragraph">
                    廣陵卧治要汲直，金節熒煌照熊軾。
                </div>
                
                <div class="paragraph">
                    底用腰纏十萬錢，且看身享二千石。
                </div>
                
                <div class="paragraph">
                    忽思鱸膾寒菰羹，拂衣欲遂鄉關情。
                </div>
                
                <div class="paragraph">
                    視去西陽如脫屣，意色蕭然同鬭生。
                </div>
                
                <div class="paragraph">
                    畫船重泛西湖上，水光山色都無恙。
                </div>
                
                <div class="paragraph">
                    主人管領東風回，故園桃李倍清爽。
                </div>
                
                <div class="paragraph">
                    六鼇背負三山歸，輪囷老檜蒼龍姿。
                </div>
                
                <div class="paragraph">
                    了無塵俗敗人意，棐几長物皆瑰奇。
                </div>
                
                <div class="paragraph">
                    橫岸綸巾披鶴氅，神情直出羲皇上。
                </div>
                
                <div class="paragraph">
                    塵事到頭曾不聞，卧聽歌臺傳煖響。
                </div>
                
                <div class="paragraph">
                    百花堂前手自栽，興來一盃復一盃。
                </div>
                
                <div class="paragraph">
                    人生亦欲自適爾，富貴於我何爲哉。
                </div>
                
                <div class="paragraph">
                    中春况屬懸弧旦，史君亭榭風光煖。
                </div>
                
                <div class="paragraph">
                    東君預借一分春，不許芳菲作春殿。
                </div>
                
                <div class="paragraph">
                    綺羅香深初肆筵，弟兄酬酢盃相傳。
                </div>
                
                <div class="paragraph">
                    此時更復惜一醉，君從何處拚垂蓮。
                </div>
                
                <div class="paragraph">
                    五侯貴盛德未美，簪纓不滿高陽里。
                </div>
                
                <div class="paragraph">
                    何如清白傳家風，奕世青氈盡朱紫。
                </div>
                
                <div class="paragraph">
                    燕居今喜相比鄰，其如四海須陶鈞。
                </div>
                
                <div class="paragraph">
                    羽書鼎來在朝夕，何數羔鴈徒成羣。
                </div>
                
                <div class="paragraph">
                    芙蓉城中有仙宅，十洲三島環其側。
                </div>
                
                <div class="paragraph">
                    此中樂不減商山，功成歸作茹芝客。
                </div>
                
        </div>
    </div>
</body>

</html>