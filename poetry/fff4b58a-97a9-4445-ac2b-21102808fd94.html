<!DOCTYPE html>
<html>

<head>
    <title>
        永叔石月屏圖
    </title>
    <meta name="keywords" content="永叔石月屏圖 -- 蘇舜欽">
    <meta name="description" content="永叔石月屏圖 -- 蘇舜欽">
    <meta property="og:title" content="永叔石月屏圖">
    <meta property="og:url" content="https://vwood.xyz/poetry/fff4b58a-97a9-4445-ac2b-21102808fd94.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            永叔石月屏圖
        </h2>
        <div class="author"><a href="/author/ba014711-f21c-4d6f-a9b7-1259bf8975c3.html" title="蘇舜欽" target="_blank">
                蘇舜欽
            </a> (宋)
        </div>
        <div class="paragraphs">
            
                <div class="paragraph">
                    日月行上天，下照萬物根。
                </div>
                
                <div class="paragraph">
                    向之生榮背則死，故爲萬物生死門。
                </div>
                
                <div class="paragraph">
                    東西兩交征，晝夜不蹔停。
                </div>
                
                <div class="paragraph">
                    胡爲虢山石，留此皎月痕常存。
                </div>
                
                <div class="paragraph">
                    桂樹散疎陰，有若圖畫成。
                </div>
                
                <div class="paragraph">
                    永叔得之不能曉，作歌使我窮其原。
                </div>
                
                <div class="paragraph">
                    或疑月入此石中，分此二曜三處明。
                </div>
                
                <div class="paragraph">
                    或云蟾兔好溪山，逃遁出月不可關。
                </div>
                
                <div class="paragraph">
                    浮波穴石恣所樂，嫦娥孤坐初不覺。
                </div>
                
                <div class="paragraph">
                    玉杵夜無聲，無物來擣藥。
                </div>
                
                <div class="paragraph">
                    嫦娥驚推輪，下天自尋捉。
                </div>
                
                <div class="paragraph">
                    繞地掀江蹋山岳，二物驚奔不復見。
                </div>
                
                <div class="paragraph">
                    留此玉輪之迹在青壁，風雨不可剝。
                </div>
                
                <div class="paragraph">
                    此說亦詭異，予知未精確。
                </div>
                
                <div class="paragraph">
                    物有無情自相感，不間幽微與高邈。
                </div>
                
                <div class="paragraph">
                    老蚌向月月降胎，海犀望星星入角。
                </div>
                
                <div class="paragraph">
                    彤霞爍石變靈砂，白虹貫巖生美璞。
                </div>
                
                <div class="paragraph">
                    此乃西山石，久爲月照著。
                </div>
                
                <div class="paragraph">
                    歲久光不滅，遂有團團月。
                </div>
                
                <div class="paragraph">
                    寒輝籠籠出輕霧，坐對不復嗟殘缺。
                </div>
                
                <div class="paragraph">
                    蝦蟇縱汝惡觜吻，可能食此清光沒。
                </div>
                
                <div class="paragraph">
                    玉川子若在，見必喜不徹。
                </div>
                
                <div class="paragraph">
                    此雖隱石中，時有靈光發。
                </div>
                
                <div class="paragraph">
                    土怪山鬼不敢近，照之僵仆肝腦裂。
                </div>
                
                <div class="paragraph">
                    有如君上明，下燭萬類無遁形，光豔百世無虧盈。
                </div>
                
        </div>
    </div>
</body>

</html>