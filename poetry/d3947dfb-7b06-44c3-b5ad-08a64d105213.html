<!DOCTYPE html>
<html>

<head>
    <title>
        方時敏倅濬歸浙江待次送行
    </title>
    <meta name="keywords" content="方時敏倅濬歸浙江待次送行 -- 張守">
    <meta name="description" content="方時敏倅濬歸浙江待次送行 -- 張守">
    <meta property="og:title" content="方時敏倅濬歸浙江待次送行">
    <meta property="og:url" content="https://vwood.xyz/poetry/d3947dfb-7b06-44c3-b5ad-08a64d105213.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            方時敏倅濬歸浙江待次送行
        </h2>
        <div class="author"><a href="/author/d73ec4da-7096-4883-b457-175c3e0922ab.html" title="張守" target="_blank">
                張守
            </a> (宋)
        </div>
        <div class="paragraphs">
            
                <div class="paragraph">
                    嶷嶷玄英孫，聞風自鄞川。
                </div>
                
                <div class="paragraph">
                    朅來苕霅間，王事亦復聯。
                </div>
                
                <div class="paragraph">
                    相遇一傾蓋，論交即忘年。
                </div>
                
                <div class="paragraph">
                    開口見城府，落筆生雲烟。
                </div>
                
                <div class="paragraph">
                    尋春五亭岸，釣月雙溪船。
                </div>
                
                <div class="paragraph">
                    杯行各酣適，箕踞忘拘牽。
                </div>
                
                <div class="paragraph">
                    放辭發奇偉，捜句窮鑱鐫。
                </div>
                
                <div class="paragraph">
                    我時怯欲降，退壁常自堅。
                </div>
                
                <div class="paragraph">
                    俯首試外臺，一矢雙鵰連。
                </div>
                
                <div class="paragraph">
                    聯鑣仲與季，三秀來差肩。
                </div>
                
                <div class="paragraph">
                    羣雋爲辟易，拱手不敢前。
                </div>
                
                <div class="paragraph">
                    折箠破大敵，未足煩戈鋋。
                </div>
                
                <div class="paragraph">
                    風低忽垂翅，信命付諸天。
                </div>
                
                <div class="paragraph">
                    公飛東陽舄，我訪蘭亭賢。
                </div>
                
                <div class="paragraph">
                    雙魚數流問，五馬方薦延。
                </div>
                
                <div class="paragraph">
                    攝事古山陰，晤語復粲然。
                </div>
                
                <div class="paragraph">
                    禪心扣空寂，蔬飯捐葷羶。
                </div>
                
                <div class="paragraph">
                    一洗盡玷缺，皎皎尺璧圓。
                </div>
                
                <div class="paragraph">
                    繼從甘陵遊，假道仍周旋。
                </div>
                
                <div class="paragraph">
                    飄零我蓬轉，渠敢自意全。
                </div>
                
                <div class="paragraph">
                    邂逅鳳凰闕，公亦仍迍邅。
                </div>
                
                <div class="paragraph">
                    宦學舊軰行，金狨覆文韉。
                </div>
                
                <div class="paragraph">
                    以及後來秀，青雲各聯翩。
                </div>
                
                <div class="paragraph">
                    公方駕别車，去即三山巔。
                </div>
                
                <div class="paragraph">
                    俟期下吳越，寄跡無一廛。
                </div>
                
                <div class="paragraph">
                    尚及秋風殘，飽膾鱸魚鮮。
                </div>
                
                <div class="paragraph">
                    我陋不足數，生理亦可憐。
                </div>
                
                <div class="paragraph">
                    爾來犯不韙，策足英俊躔。
                </div>
                
                <div class="paragraph">
                    文羞白羽扇，中豈青銅錢。
                </div>
                
                <div class="paragraph">
                    家風故不惡，蹇步徒加鞭。
                </div>
                
                <div class="paragraph">
                    迷途得蹭蹬，奄奄如寒蟬。
                </div>
                
                <div class="paragraph">
                    别公起歸思，端欲驅其先。
                </div>
                
                <div class="paragraph">
                    經營一囊粟，攀附嗟無緣。
                </div>
                
                <div class="paragraph">
                    擿耳聽知音，拂拭朱絲絃。
                </div>
                
                <div class="paragraph">
                    一札行亦馳，兩槳定復還。
                </div>
                
                <div class="paragraph">
                    闊步白玉堂，一揮筆如椽。
                </div>
                
        </div>
    </div>
</body>

</html>