<!DOCTYPE html>
<html>

<head>
    <title>
        和史浩曲宴澄碧殿詩
    </title>
    <meta name="keywords" content="和史浩曲宴澄碧殿詩 -- 宋孝宗">
    <meta name="description" content="和史浩曲宴澄碧殿詩 -- 宋孝宗">
    <meta property="og:title" content="和史浩曲宴澄碧殿詩">
    <meta property="og:url" content="https://vwood.xyz/poetry/dc7925c2-076b-4f2c-a3b3-074bde2bf23e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            和史浩曲宴澄碧殿詩
        </h2>
        <div class="author"><a href="/author/dae33f06-448c-405a-97ca-4ad55683d25e.html" title="宋孝宗" target="_blank">
                宋孝宗
            </a> (宋)
        </div>
        <div class="paragraphs">
            
                <div class="paragraph">
                    揖遜荷帝堯，寅恭五元禩。
                </div>
                
                <div class="paragraph">
                    治道貴清靜，聖言有深旨。
                </div>
                
                <div class="paragraph">
                    誰歌元首明，自得股肱喜。
                </div>
                
                <div class="paragraph">
                    躋民期仁壽，距肯中道止。
                </div>
                
                <div class="paragraph">
                    力農樂彼田，坐賈安於市。
                </div>
                
                <div class="paragraph">
                    歲行閲豐登，國論銷委靡。
                </div>
                
                <div class="paragraph">
                    予力初何能，濟濟頼多士。
                </div>
                
                <div class="paragraph">
                    矧予有元老，中立而不倚。
                </div>
                
                <div class="paragraph">
                    居東逾三年，不遠來千里。
                </div>
                
                <div class="paragraph">
                    未遂赤松遊，輟誦青琅蘂。
                </div>
                
                <div class="paragraph">
                    皓首持六經，日侍明光裏。
                </div>
                
                <div class="paragraph">
                    翼乎鴻遇風，縱矣魚在水。
                </div>
                
                <div class="paragraph">
                    儒行絕瑕疵，道心無塵滓。
                </div>
                
                <div class="paragraph">
                    挺挺松柏姿，巉巉山岳峙。
                </div>
                
                <div class="paragraph">
                    予惟日萬幾，至仁同一視。
                </div>
                
                <div class="paragraph">
                    西成錫小宴，促坐才尺咫。
                </div>
                
                <div class="paragraph">
                    湛露愧歌周，置酒非封齒。
                </div>
                
                <div class="paragraph">
                    歸美見新詩，如卿能有幾。
                </div>
                
                <div class="paragraph">
                    眷言澄碧行，勝賞得迂趾。
                </div>
                
                <div class="paragraph">
                    亦屢引公卿，對此談政理。
                </div>
                
                <div class="paragraph">
                    虛心欲受人，忠言資逆耳。
                </div>
                
                <div class="paragraph">
                    朕瘠天下肥，至樂無易此。
                </div>
                
                <div class="paragraph">
                    頗念文武疆，六合尚殊軌。
                </div>
                
                <div class="paragraph">
                    東都會諸侯，宣王昔於是。
                </div>
                
                <div class="paragraph">
                    期爾罄嘉謀，使我勳業起。
                </div>
                
                <div class="paragraph">
                    勿以方燕頤，所書聊復爾。
                </div>
                
                <div class="paragraph">
                    巵酒正須釂，話言未能已。
                </div>
                
                <div class="paragraph">
                    都護萬年觴，何當至庭戺。
                </div>
                
                <div class="paragraph">
                    文章藉老手，直筆中興紀。
                </div>
                
                <div class="paragraph">
                    載嘉矍鑠翁，焉得辭骫骳。
                </div>
                
        </div>
    </div>
</body>

</html>