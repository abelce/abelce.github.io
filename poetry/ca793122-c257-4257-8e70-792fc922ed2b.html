<!DOCTYPE html>
<html>

<head>
    <title>
        雜曲歌辭 定情篇
    </title>
    <meta name="keywords" content="雜曲歌辭 定情篇 -- 喬知之">
    <meta name="description" content="雜曲歌辭 定情篇 -- 喬知之">
    <meta property="og:title" content="雜曲歌辭 定情篇">
    <meta property="og:url" content="https://vwood.xyz/poetry/ca793122-c257-4257-8e70-792fc922ed2b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            雜曲歌辭 定情篇
        </h2>
        <div class="author"><a href="/author/52471e62-9064-4d94-b06f-e16908397258.html" title="喬知之" target="_blank">
                喬知之
            </a> (唐)
        </div>
        <div class="paragraphs">
            
                <div class="paragraph">
                    共君結新婚，歲寒心未卜。
                </div>
                
                <div class="paragraph">
                    相與遊春園，各隨情所逐。
                </div>
                
                <div class="paragraph">
                    君念菖蒲花，妾感苦寒竹。
                </div>
                
                <div class="paragraph">
                    菖花多豔姿，寒竹有貞葉。
                </div>
                
                <div class="paragraph">
                    此時妾比君，君心不如妾。
                </div>
                
                <div class="paragraph">
                    簪玉步河堤，妖韶援綠{𥫗/戢}。
                </div>
                
                <div class="paragraph">
                    鳧鴈將子遊，鶯燕從雙栖。
                </div>
                
                <div class="paragraph">
                    君念春光好，妾向春光嗁。
                </div>
                
                <div class="paragraph">
                    君時不得意，妾棄還金閨。
                </div>
                
                <div class="paragraph">
                    結言本同心，悲懽何未齊。
                </div>
                
                <div class="paragraph">
                    怨咽前致辭，願得中所悲。
                </div>
                
                <div class="paragraph">
                    人間丈夫易，世路婦難爲。
                </div>
                
                <div class="paragraph">
                    始經天月照，終若流星馳。
                </div>
                
                <div class="paragraph">
                    長信佳麗人，失意非蛾眉。
                </div>
                
                <div class="paragraph">
                    廬江小吏婦，非關織作遲。
                </div>
                
                <div class="paragraph">
                    本願長相對，今已長相思。
                </div>
                
                <div class="paragraph">
                    復有遊宦子，結援從梁陳。
                </div>
                
                <div class="paragraph">
                    燕居崇三朝，去來歷九春。
                </div>
                
                <div class="paragraph">
                    誓心妾終始，蠶桑奉所親。
                </div>
                
                <div class="paragraph">
                    歸願未克從，黃金贈路人。
                </div>
                
                <div class="paragraph">
                    潔婦懷明義，從汎河之津。
                </div>
                
                <div class="paragraph">
                    於今千萬年，誰當問水濱。
                </div>
                
                <div class="paragraph">
                    更憶倡家樓，夫壻事封侯。
                </div>
                
                <div class="paragraph">
                    去時思灼灼，去罷心悠悠。
                </div>
                
                <div class="paragraph">
                    不憐妾歲晏，千載隴西頭。
                </div>
                
                <div class="paragraph">
                    以茲常惕惕，百慮恆盈積。
                </div>
                
                <div class="paragraph">
                    由來共結褵，幾人同匪石。
                </div>
                
                <div class="paragraph">
                    故歲雕梁燕，雙去今來隻。
                </div>
                
                <div class="paragraph">
                    今日玉庭梅，朝紅暮成碧。
                </div>
                
                <div class="paragraph">
                    碧榮始芬敷，黃葉已[淅]瀝。
                </div>
                
                <div class="paragraph">
                    何用念芳春，芳春有流易。
                </div>
                
                <div class="paragraph">
                    何用重懽娛，懽娛俄戚戚。
                </div>
                
                <div class="paragraph">
                    家本巫山陽，歸去路何長。
                </div>
                
                <div class="paragraph">
                    敍言情未盡，采菉已盈筐。
                </div>
                
                <div class="paragraph">
                    桑榆日映物，草色盈高岡。
                </div>
                
                <div class="paragraph">
                    下有碧流水，上有丹桂香。
                </div>
                
                <div class="paragraph">
                    桂枝不須折，碧流清且潔。
                </div>
                
                <div class="paragraph">
                    贈君比芳菲，受惠常不滅。
                </div>
                
                <div class="paragraph">
                    贈君淚潺湲，相思無斷絕。
                </div>
                
                <div class="paragraph">
                    妾有秦家鏡，寶匣裝珠璣。
                </div>
                
                <div class="paragraph">
                    鑑來年二八，不記易陰暉。
                </div>
                
                <div class="paragraph">
                    妾無光寂寂，委照影依依。
                </div>
                
                <div class="paragraph">
                    今日持爲贈，相識莫相違。
                </div>
                
        </div>
    </div>
</body>

</html>