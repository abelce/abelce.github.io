<!DOCTYPE html>
<html>

<head>
    <title>
        望雲騅馬歌
    </title>
    <meta name="keywords" content="望雲騅馬歌 -- 元稹">
    <meta name="description" content="望雲騅馬歌 -- 元稹">
    <meta property="og:title" content="望雲騅馬歌">
    <meta property="og:url" content="https://vwood.xyz/poetry/2c0ecd0a-c9a5-46e5-8a35-92c5b83cba74.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            望雲騅馬歌
        </h2>
        <div class="author"><a href="/author/55f167ca-6563-4d8b-b1c0-d156b476b66a.html" title="元稹" target="_blank">
                元稹
            </a> (唐)
        </div>
        <div class="paragraphs">
            
                <div class="paragraph">
                    憶昔先皇幸蜀時，八馬入谷七馬疲。
                </div>
                
                <div class="paragraph">
                    肉綻筋攣四蹄脫，七馬死盡無馬騎。
                </div>
                
                <div class="paragraph">
                    天子蒙塵天雨泣，巉巖道路淋漓濕。
                </div>
                
                <div class="paragraph">
                    崢嶸白草眇難期，謥洞黃泉安可入。
                </div>
                
                <div class="paragraph">
                    朱泚圍兵抽未盡，懷光寇騎追行及。
                </div>
                
                <div class="paragraph">
                    嬪娥相顧倚樹啼，鵷鷺無聲仰天立。
                </div>
                
                <div class="paragraph">
                    圉人初進望雲騅，彩色顦顇衆馬欺。
                </div>
                
                <div class="paragraph">
                    上前噴吼如有意，耳尖卓立節踠奇。
                </div>
                
                <div class="paragraph">
                    君王試遣廻胸臆，撮骨鋸牙駢兩肋。
                </div>
                
                <div class="paragraph">
                    蹄懸四跼腦顆方，胯聳三山尾株直。
                </div>
                
                <div class="paragraph">
                    圉人畏誚仍相惑，此馬無良空有力。
                </div>
                
                <div class="paragraph">
                    頻頻囓掣轡難施，往往跳趫鞍不得。
                </div>
                
                <div class="paragraph">
                    色沮聲悲仰天訴，天不遣言君未識。
                </div>
                
                <div class="paragraph">
                    亞身受取白玉羈，開口銜將紫金勒。
                </div>
                
                <div class="paragraph">
                    君王自此方敢騎，似遇良臣久悽惻。
                </div>
                
                <div class="paragraph">
                    龍騰魚鼈啅然驚，驥朌驢騾少顏色。
                </div>
                
                <div class="paragraph">
                    七聖心迷運方厄，五丁力盡路猶窄。
                </div>
                
                <div class="paragraph">
                    橐它山上斧刃堆，望秦嶺下錐頭石。
                </div>
                
                <div class="paragraph">
                    五六百里真符縣，八十四盤青山驛。
                </div>
                
                <div class="paragraph">
                    掣開流電有輝光，突過浮雲無朕跡。
                </div>
                
                <div class="paragraph">
                    地平險盡施黃屋，九九屬車十二纛。
                </div>
                
                <div class="paragraph">
                    齊暎前導引騅頭，嚴震迎號抱騅足。
                </div>
                
                <div class="paragraph">
                    路傍垂白天寶民，望騅禮拜見騅哭。
                </div>
                
                <div class="paragraph">
                    皆言玄宗當時無此馬，不免騎騾來幸蜀。
                </div>
                
                <div class="paragraph">
                    雄雄猛將李令公，收城殺賊豺狼空。
                </div>
                
                <div class="paragraph">
                    天旋地轉日再中，天子却坐明光宮。
                </div>
                
                <div class="paragraph">
                    朝廷無事忘征戰，校獵朝廻暮毬宴。
                </div>
                
                <div class="paragraph">
                    御馬齊登擬用槽，君王自試宣徽殿。
                </div>
                
                <div class="paragraph">
                    圉人還進望雲騅，性強步闊無方便。
                </div>
                
                <div class="paragraph">
                    分騣擺杖頭太高，擘肘廻頭項難轉。
                </div>
                
                <div class="paragraph">
                    人人共惡難廻跋，潛遣飛龍減芻秣。
                </div>
                
                <div class="paragraph">
                    銀鞍繡韂不復施，空盡天年御槽活。
                </div>
                
                <div class="paragraph">
                    當時鄒諺已有言，莫倚功高浪開闊。
                </div>
                
                <div class="paragraph">
                    登山縱似望雲騅，平地須饒紅叱撥。
                </div>
                
                <div class="paragraph">
                    長安三月花垂草，果下翩翩紫騮好。
                </div>
                
                <div class="paragraph">
                    千官煖熱李令閑，百馬生獰望雲老。
                </div>
                
                <div class="paragraph">
                    望雲騅，爾之種類世世奇。
                </div>
                
                <div class="paragraph">
                    當時項王乘爾祖，分配英豪稱霸王。
                </div>
                
                <div class="paragraph">
                    爾身今日逢聖人，從幸巴渝歸入秦。
                </div>
                
                <div class="paragraph">
                    功成事遂身退天之道，何必隨羣逐隊到死蹋紅塵。
                </div>
                
                <div class="paragraph">
                    望雲騅，用與不用各有時，爾勿悲。
                </div>
                
        </div>
    </div>
</body>

</html>