<!DOCTYPE html>
<html>

<head>
    <title>
        青山高爲宋郎中德之作
    </title>
    <meta name="keywords" content="青山高爲宋郎中德之作 -- 程公許">
    <meta name="description" content="青山高爲宋郎中德之作 -- 程公許">
    <meta property="og:title" content="青山高爲宋郎中德之作">
    <meta property="og:url" content="https://vwood.xyz/poetry/e64b819e-7517-4aea-9cca-e8104b5e99ef.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            青山高爲宋郎中德之作
        </h2>
        <div class="author"><a href="/author/3afa183a-06e8-46d2-bb8c-b76c20c213b7.html" title="程公許" target="_blank">
                程公許
            </a> (宋)
        </div>
        <div class="paragraphs">
            
                <div class="paragraph">
                    青山高，六六峰。
                </div>
                
                <div class="paragraph">
                    瑶鎸嵽嶪千萬仞，斗起西南天半空。
                </div>
                
                <div class="paragraph">
                    蒸嵐噴薄不得洩，翠屏掩靄深幾重。
                </div>
                
                <div class="paragraph">
                    不知丹梯委曲到何許，飛樓傑觀縹緲疑神功。
                </div>
                
                <div class="paragraph">
                    丈人天上足官府，愛此疊嶂高巃嵷。
                </div>
                
                <div class="paragraph">
                    奏疏白玉京，此山上帝之離宮。
                </div>
                
                <div class="paragraph">
                    臣請爲帝守宮鑰，檢課列仙功行之異同。
                </div>
                
                <div class="paragraph">
                    帝憑玉几頷其奏，導以絳節雙青童。
                </div>
                
                <div class="paragraph">
                    岳靈嶪峩遠奔命，其下瀆鬼趨濛鴻。
                </div>
                
                <div class="paragraph">
                    丹書校錄曉繼夕，朱衣執侍嚴且恭。
                </div>
                
                <div class="paragraph">
                    赤明龍漢屈指今幾劫，珠幢羽帔可想不可蹤。
                </div>
                
                <div class="paragraph">
                    雲璈鏗鍧洞天曉，步虛寥亮閶闔風。
                </div>
                
                <div class="paragraph">
                    有時山空夜永斗柄出復沒，眩眼千炬煜煜燈吐紅。
                </div>
                
                <div class="paragraph">
                    嗚呼青山高兮六六峰，丈人宮闕兮遠層穹，飛仙來往兮安得逢。
                </div>
                
                <div class="paragraph">
                    山中人兮媚幽獨，烜山緒兮雪谿翁。
                </div>
                
                <div class="paragraph">
                    形癯霄漢舞皓鶴，神茂晴巒森老松。
                </div>
                
                <div class="paragraph">
                    三生曾侍丈人之左右，出入孔老竺乾之學該以通。
                </div>
                
                <div class="paragraph">
                    把茅山間二十年，幽棲活計那諱窮。
                </div>
                
                <div class="paragraph">
                    白雲四壁兮風月窗櫳，玉泉如飴兮柏實可饔。
                </div>
                
                <div class="paragraph">
                    丈人憫世日混濁，敕遣下山開瞽矇。
                </div>
                
                <div class="paragraph">
                    被髮鞭麒麟，駕霆呵靈霳。
                </div>
                
                <div class="paragraph">
                    高岡一鳴衆鳥瘖不吐，修門再入九虎獰以攻。
                </div>
                
                <div class="paragraph">
                    飄然整我飛霞佩，佳山水處挾冊從。
                </div>
                
                <div class="paragraph">
                    仙槎尚有樓突兀，蕩漾萬頃風濤中。
                </div>
                
                <div class="paragraph">
                    酒酣浩歌蘂珠三疊之險韻，出沒蛟蜃悲魚龍。
                </div>
                
                <div class="paragraph">
                    道逢仇池老仙伯，握手一笑蟇鼻烟溟濛。
                </div>
                
                <div class="paragraph">
                    混成菴中據梧默數息，明霞閣上彈鋏看飛鴻。
                </div>
                
                <div class="paragraph">
                    丈人嗔不歸，鸞歌鳳舞瞻聽慵。
                </div>
                
                <div class="paragraph">
                    我聞至人離世不忘世，肯學山澤之臞塊獨守此虎豹叢。
                </div>
                
                <div class="paragraph">
                    歐子來自神清洞，樂天故棲蓬海東。
                </div>
                
                <div class="paragraph">
                    手携天孫雲漢之機杼，下與世俗一洗組纂之拙工。
                </div>
                
                <div class="paragraph">
                    後先相望幾百年，帝命何獨私與公。
                </div>
                
                <div class="paragraph">
                    青山之阻烟霞濃，六時滴水聲玲瓏。
                </div>
                
                <div class="paragraph">
                    猿鶴何知强悽怨，祝公不用思𢥞𢥞。
                </div>
                
                <div class="paragraph">
                    我願飛章夜扣丈人九仙之寶室，世路荆棘人心蓬。
                </div>
                
                <div class="paragraph">
                    洗氛滌祲待雨露，驚聵醒醉須笙鏞。
                </div>
                
                <div class="paragraph">
                    乞公且住千百歲，要使民有司命儒有宗。
                </div>
                
                <div class="paragraph">
                    色絲不盡今古胸，帝衮何闕須彌縫，笑談變俗爲時雍。
                </div>
                
                <div class="paragraph">
                    青山青山長好在，洞天氣物何曾改。
                </div>
                
                <div class="paragraph">
                    歸來瑶簡朝丈人，坐看桑田變滄海。
                </div>
                
        </div>
    </div>
</body>

</html>