<!DOCTYPE html>
<html>

<head>
    <title>
        贈總領韓郎中四十韻
    </title>
    <meta name="keywords" content="贈總領韓郎中四十韻 -- 虞儔">
    <meta name="description" content="贈總領韓郎中四十韻 -- 虞儔">
    <meta property="og:title" content="贈總領韓郎中四十韻">
    <meta property="og:url" content="https://vwood.xyz/poetry/add4fab2-bd35-4602-9fa6-c7ec2aaf514b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈總領韓郎中四十韻
        </h2>
        <div class="author"><a href="/author/7a87cdf9-7ab0-4578-9584-2627bff4822f.html" title="虞儔" target="_blank">
                虞儔
            </a> (宋)
        </div>
        <div class="paragraphs">
            
                <div class="paragraph">
                    玉帛修和好，邊隅久晏寧。
                </div>
                
                <div class="paragraph">
                    狼貪素谿壑，鯨浪忽滄溟。
                </div>
                
                <div class="paragraph">
                    江漢危航葦，關河失固扃。
                </div>
                
                <div class="paragraph">
                    兩淮先齮齕，四海漸凋零。
                </div>
                
                <div class="paragraph">
                    稍喜呻吟地，重霑廟社靈。
                </div>
                
                <div class="paragraph">
                    帝方恢祚運，公合在朝廷。
                </div>
                
                <div class="paragraph">
                    故國非喬木，聞詩飽過庭。
                </div>
                
                <div class="paragraph">
                    經綸一門事，風采四夷聽。
                </div>
                
                <div class="paragraph">
                    共喜難兄弟，于今尚典刑。
                </div>
                
                <div class="paragraph">
                    陵雲臨北固，雪涕陋新亭。
                </div>
                
                <div class="paragraph">
                    清切郎官宿，光輝使者星。
                </div>
                
                <div class="paragraph">
                    深源觀出處，李泌盛年齡。
                </div>
                
                <div class="paragraph">
                    人傑今爲用，天驕盍暫停。
                </div>
                
                <div class="paragraph">
                    大弨弦白羽，雄劍發新硎。
                </div>
                
                <div class="paragraph">
                    貔虎三千士，芻糧十萬舲。
                </div>
                
                <div class="paragraph">
                    少須姿宿飽，作氣上青冥。
                </div>
                
                <div class="paragraph">
                    傳檄收天府，偏師下井陘。
                </div>
                
                <div class="paragraph">
                    孑遺新雨露，幽蟄待雷霆。
                </div>
                
                <div class="paragraph">
                    命服期三錫，腰鐶擁萬釘。
                </div>
                
                <div class="paragraph">
                    歸來覲旒冕，早晚煥丹青。
                </div>
                
                <div class="paragraph">
                    伊昔蒙傾蓋，隨羣預掣鈴。
                </div>
                
                <div class="paragraph">
                    初筵叨禮數，接武奉儀型。
                </div>
                
                <div class="paragraph">
                    載酒桃花浪，尋詩杜若汀。
                </div>
                
                <div class="paragraph">
                    一斑窺豹管，什襲換鵝經。
                </div>
                
                <div class="paragraph">
                    深汲無長綆，洪撞僅寸筳。
                </div>
                
                <div class="paragraph">
                    違離念芝宇，開落幾堯蓂。
                </div>
                
                <div class="paragraph">
                    生計春冰薄，先疇露葉暝。
                </div>
                
                <div class="paragraph">
                    抱經羞畫虎，娛老託原鴒。
                </div>
                
                <div class="paragraph">
                    忝竊空黄甲，衰殘類白丁。
                </div>
                
                <div class="paragraph">
                    塵生悲破甑，晨起問儲缾。
                </div>
                
                <div class="paragraph">
                    孤宦徒爲爾，長饑未遽醒。
                </div>
                
                <div class="paragraph">
                    地寒誰援接，途遠更伶俜。
                </div>
                
                <div class="paragraph">
                    咽絕空階蚓，微茫腐草螢。
                </div>
                
                <div class="paragraph">
                    逮今施刻畫，猶得振毛翎。
                </div>
                
                <div class="paragraph">
                    幕府今多士，峨冠總寧馨。
                </div>
                
                <div class="paragraph">
                    暴鱗呼斗水，病顙憶林坰。
                </div>
                
                <div class="paragraph">
                    薄用收雞肋，微功蓄豨芩。
                </div>
                
                <div class="paragraph">
                    真成能肉骨，坐待脫拘囹。
                </div>
                
                <div class="paragraph">
                    自是權輿地，宜深肺腑銘。
                </div>
                
                <div class="paragraph">
                    寧聞量如海，不受一浮萍。
                </div>
                
        </div>
    </div>
</body>

</html>