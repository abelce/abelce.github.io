<!DOCTYPE html>
<html>

<head>
    <title>
        聽孫鍊師琴
    </title>
    <meta name="keywords" content="聽孫鍊師琴 -- 方回">
    <meta name="description" content="聽孫鍊師琴 -- 方回">
    <meta property="og:title" content="聽孫鍊師琴">
    <meta property="og:url" content="https://vwood.xyz/poetry/9a57c1d7-aaea-4ef7-a8c5-c3430c56ce3e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            聽孫鍊師琴
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    名畫元不出畫工，善書决不屬書史。
                </div>
                
                <div class="paragraph">
                    子春伯牙非伶官，古能琴者必君子。
                </div>
                
                <div class="paragraph">
                    枕流漱石今孫郎，電眸冰齒霜髯張。
                </div>
                
                <div class="paragraph">
                    灑埽書室焚古香，信手爲吾調宮商。
                </div>
                
                <div class="paragraph">
                    琮琮琤琤泉落澗，嗈嗈喈喈鴻度漢。
                </div>
                
                <div class="paragraph">
                    從容整暇未肯忙，小俟吟猱觀抑按。
                </div>
                
                <div class="paragraph">
                    急如快劍斫蛇分兩截，琉璃瓶碎玉簪折。
                </div>
                
                <div class="paragraph">
                    似有鸞膠再補完，細視冰弦元不絕。
                </div>
                
                <div class="paragraph">
                    又如電走雹飛驅霹靂，老樹百丈龍爪入。
                </div>
                
                <div class="paragraph">
                    得非獺髓滅瘢痕，依舊烏桐淨如拭。
                </div>
                
                <div class="paragraph">
                    睥睨黠鼠伏狸奴，殺機一動與之俱。
                </div>
                
                <div class="paragraph">
                    鷹揚頗類師尚父，牧野秉鉞行天誅。
                </div>
                
                <div class="paragraph">
                    臨河而聞殺鳴犢，曳輪不往反乎覆。
                </div>
                
                <div class="paragraph">
                    許由不受堯天下，一瓢雖無吾亦足。
                </div>
                
                <div class="paragraph">
                    聖門此意傳不傳，耿耿精靈月在天。
                </div>
                
                <div class="paragraph">
                    孫郎何處得授受，長江秋霽印嬋娟。
                </div>
                
                <div class="paragraph">
                    五音本無根舌齒，六律發揮憑手指。
                </div>
                
                <div class="paragraph">
                    音律之外求七情，萬變悉從心上起。
                </div>
                
                <div class="paragraph">
                    孫郎胸次夫何如，貯儲古今萬卷餘。
                </div>
                
                <div class="paragraph">
                    孰謂七弦軫上之神聖，不本二尺檠邊之功夫。
                </div>
                
                <div class="paragraph">
                    少年學琴欲學渠，勿但彈琴當讀書。
                </div>
                
        </div>
    </div>
</body>

</html>