<!DOCTYPE html>
<html>

<head>
    <title>
        山中書懷
    </title>
    <meta name="keywords" content="山中書懷 -- 岳珂">
    <meta name="description" content="山中書懷 -- 岳珂">
    <meta property="og:title" content="山中書懷">
    <meta property="og:url" content="https://vwood.xyz/poetry/b76a93e6-e81b-4c3c-9579-057910a2d4e1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            山中書懷
        </h2>
        <div class="author"><a href="/author/a53019ba-43d9-4957-8663-002134d2b937.html" title="岳珂" target="_blank">
                岳珂
            </a> (宋)
        </div>
        <div class="paragraphs">
            
                <div class="paragraph">
                    我昨浮平湖，時適逢中秋。
                </div>
                
                <div class="paragraph">
                    十年鷗鷺盟，萬丈蛟龍湫。
                </div>
                
                <div class="paragraph">
                    微風自遠至，皓月當上頭。
                </div>
                
                <div class="paragraph">
                    朋游凡三人，一舉累百甌。
                </div>
                
                <div class="paragraph">
                    清光洞虛明，醉舞相勸酬。
                </div>
                
                <div class="paragraph">
                    枕籍起更酌，微茫寄安流。
                </div>
                
                <div class="paragraph">
                    長空隠繩低，中夕發櫂謳。
                </div>
                
                <div class="paragraph">
                    未開晨曦輪，已繫橫堤舟。
                </div>
                
                <div class="paragraph">
                    駕言舍維檝，登途肅衾裯。
                </div>
                
                <div class="paragraph">
                    凄凄感霜露，鬰鬰瞻松楸。
                </div>
                
                <div class="paragraph">
                    惻愴動五情，顧省經幾丘。
                </div>
                
                <div class="paragraph">
                    僾然儵如在，惕若疑可求。
                </div>
                
                <div class="paragraph">
                    暌離纔經歲，蓊蒨驚且稠。
                </div>
                
                <div class="paragraph">
                    每欲棲猨扃，於焉築菟裘。
                </div>
                
                <div class="paragraph">
                    經營眺高岡，夷坦開平疇。
                </div>
                
                <div class="paragraph">
                    左撫芙蓉屏，右瞰鴻雁洲。
                </div>
                
                <div class="paragraph">
                    風雷凄五更，雲月澄雙眸。
                </div>
                
                <div class="paragraph">
                    汜蘭滋畹茂，叢桂連山幽。
                </div>
                
                <div class="paragraph">
                    驚鳶下跕跕，候蟲鳴啾啾。
                </div>
                
                <div class="paragraph">
                    振策後無繼，蝎屐杳莫周。
                </div>
                
                <div class="paragraph">
                    誰接西山袂，且爲東皋留。
                </div>
                
                <div class="paragraph">
                    一憩動踰月，四顧無與儔。
                </div>
                
                <div class="paragraph">
                    棲禽競晨噪，落霞觀夕收。
                </div>
                
                <div class="paragraph">
                    樵歌路崎嶇，漁笛聲咿嚘。
                </div>
                
                <div class="paragraph">
                    筑鳴環山泉，鐘度遠寺樓。
                </div>
                
                <div class="paragraph">
                    煙暝白晝合，晴嵐翠光浮。
                </div>
                
                <div class="paragraph">
                    夔藩走鹿豕，下括尋羊牛。
                </div>
                
                <div class="paragraph">
                    雖云適野性，頗復懷牢愁。
                </div>
                
                <div class="paragraph">
                    天命樂自然，吾生感行休。
                </div>
                
                <div class="paragraph">
                    主上頃見知，詔書傳置郵。
                </div>
                
                <div class="paragraph">
                    不忘蓋帷棄，幾比巖穴搜。
                </div>
                
                <div class="paragraph">
                    沈沈開仙祠，奕奕垂靈斿。
                </div>
                
                <div class="paragraph">
                    笋班北闕近，槐影西清樛。
                </div>
                
                <div class="paragraph">
                    聖恩比天隆，臣報如羽輶。
                </div>
                
                <div class="paragraph">
                    當年四十奏，日徹十二旒。
                </div>
                
                <div class="paragraph">
                    言言劘上聽，歷歷思前籌。
                </div>
                
                <div class="paragraph">
                    是知度如淵，井語不忍仇。
                </div>
                
                <div class="paragraph">
                    感嘆涕淚零，棲遲歲年遒。
                </div>
                
                <div class="paragraph">
                    縱興裹革念，已抱刖足羞。
                </div>
                
                <div class="paragraph">
                    莊舄越客吟，宗元楚山囚。
                </div>
                
                <div class="paragraph">
                    更慙德難稱，敢謂命不猶。
                </div>
                
                <div class="paragraph">
                    爾來陣雲黑，已覺殺氣揫。
                </div>
                
                <div class="paragraph">
                    連兵又多壘，乏餽仍上游。
                </div>
                
                <div class="paragraph">
                    如我高卧閒，自比他人優。
                </div>
                
                <div class="paragraph">
                    豈不思敵愾，一爲殄國讎。
                </div>
                
                <div class="paragraph">
                    遠慨筋骨衰，何以從戈矛。
                </div>
                
                <div class="paragraph">
                    又憐壯心老，無復陳謀猷。
                </div>
                
                <div class="paragraph">
                    居然去婦情，徒作嫠緯憂。
                </div>
                
                <div class="paragraph">
                    五斗折腰人，百鍊繞指柔。
                </div>
                
                <div class="paragraph">
                    苦心自惙惙，古道方悠悠。
                </div>
                
                <div class="paragraph">
                    華山正絕陘，鄭賦猶待鯈。
                </div>
                
                <div class="paragraph">
                    指點隔江烽，燒燭看吳鈎。
                </div>
                
        </div>
    </div>
</body>

</html>