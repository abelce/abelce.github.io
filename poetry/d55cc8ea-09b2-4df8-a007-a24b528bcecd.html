<!DOCTYPE html>
<html>

<head>
    <title>
        六月自西城歸
    </title>
    <meta name="keywords" content="六月自西城歸 -- 彭汝礪">
    <meta name="description" content="六月自西城歸 -- 彭汝礪">
    <meta property="og:title" content="六月自西城歸">
    <meta property="og:url" content="https://vwood.xyz/poetry/d55cc8ea-09b2-4df8-a007-a24b528bcecd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            六月自西城歸
        </h2>
        <div class="author"><a href="/author/d858defa-18d2-4baf-9838-95cd2cb178f2.html" title="彭汝礪" target="_blank">
                彭汝礪
            </a> (宋)
        </div>
        <div class="paragraphs">
            
                <div class="paragraph">
                    駕言將西征，呼僕問行李。
                </div>
                
                <div class="paragraph">
                    吾行無所苟，雖遠親則喜。
                </div>
                
                <div class="paragraph">
                    癡兒不知事，飲血淚如水。
                </div>
                
                <div class="paragraph">
                    憶昨唐許邊，逋逃聚蜂蟻。
                </div>
                
                <div class="paragraph">
                    巔崖寄巢穴，絕險不可邇。
                </div>
                
                <div class="paragraph">
                    撲滅無先幾，捕督誤詔旨。
                </div>
                
                <div class="paragraph">
                    是時寡妻病，吾計或可止。
                </div>
                
                <div class="paragraph">
                    君曰無妾私，促裝勉行矣。
                </div>
                
                <div class="paragraph">
                    妾病雖云危，姑慈有足恃。
                </div>
                
                <div class="paragraph">
                    是身如浮雲，永訣或此始。
                </div>
                
                <div class="paragraph">
                    一馬纔登途，渠魁頭掛市。
                </div>
                
                <div class="paragraph">
                    猶虞未寧歸，走訃忽在耳。
                </div>
                
                <div class="paragraph">
                    羈栖二十年，粱肉飽有幾。
                </div>
                
                <div class="paragraph">
                    單車行四方，歲月幾萬里。
                </div>
                
                <div class="paragraph">
                    私居乃如寄，方此還之彼。
                </div>
                
                <div class="paragraph">
                    愛君能知分，嗜苦同甘旨。
                </div>
                
                <div class="paragraph">
                    誓欲相厥成，完百無一毀。
                </div>
                
                <div class="paragraph">
                    中流即我棄，我恨無涯涘。
                </div>
                
                <div class="paragraph">
                    家貧未能去，顧惜尚壯齒。
                </div>
                
                <div class="paragraph">
                    含愁復于行，嗜祿祇自鄙。
                </div>
                
                <div class="paragraph">
                    悠悠涉清漢，欲往轅更柅。
                </div>
                
                <div class="paragraph">
                    滄浪照顔面，不與舊相似。
                </div>
                
                <div class="paragraph">
                    蓬鬢生雪霜，龜胸點泥滓。
                </div>
                
                <div class="paragraph">
                    驕陽恰中伏，旱魃方哆侈。
                </div>
                
                <div class="paragraph">
                    山川惜陰雨，我稼病未起。
                </div>
                
                <div class="paragraph">
                    高堂蔽重簾，捉扇衣屢褫。
                </div>
                
                <div class="paragraph">
                    乃茲趨長途，登降遍峛崺。
                </div>
                
                <div class="paragraph">
                    簡書况有限，暮晚未擔弛。
                </div>
                
                <div class="paragraph">
                    山名初外朝，岌嶪超衆巋。
                </div>
                
                <div class="paragraph">
                    晴天出萬象，擾擾誰經記。
                </div>
                
                <div class="paragraph">
                    濫觴一拳多，結構五丸累。
                </div>
                
                <div class="paragraph">
                    蛟龍跨鴻濛，殿閣聳碨礧。
                </div>
                
                <div class="paragraph">
                    或植如劍戟，或覆如釜錡。
                </div>
                
                <div class="paragraph">
                    或視而錯愕，或行而迤邐。
                </div>
                
                <div class="paragraph">
                    或大而無當，或立而不倚。
                </div>
                
                <div class="paragraph">
                    干平七峰老，秀拔匪衆比。
                </div>
                
                <div class="paragraph">
                    耆舊今所貴，瞻言但擎跽。
                </div>
                
                <div class="paragraph">
                    馬息聯八疊，培塿看岡屺。
                </div>
                
                <div class="paragraph">
                    籃轝勞攀牽，卒餓弗克仔。
                </div>
                
                <div class="paragraph">
                    肺聲幾成雷，背汗欲濡軌。
                </div>
                
                <div class="paragraph">
                    吾疲尚能徒，走驟托杖履。
                </div>
                
                <div class="paragraph">
                    豈不有林木，日晝方如燬。
                </div>
                
                <div class="paragraph">
                    曉行怯霧露，夜涉愁蛇虺。
                </div>
                
                <div class="paragraph">
                    屋頹茇窮閻，魚餒飯乾米。
                </div>
                
                <div class="paragraph">
                    田功微粱稻，圃學蕃麻枲。
                </div>
                
                <div class="paragraph">
                    截筒戶割漆，剝楮人抄紙。
                </div>
                
                <div class="paragraph">
                    千楓立青冥，萬竹秀披靡。
                </div>
                
                <div class="paragraph">
                    時時得流泉，濯溉移日晷。
                </div>
                
                <div class="paragraph">
                    清音有可樂，往往中宮徵。
                </div>
                
                <div class="paragraph">
                    孰謂彼房陵，千家住清泚。
                </div>
                
                <div class="paragraph">
                    神仙隠九室，綽約如處子。
                </div>
                
                <div class="paragraph">
                    安眠費春秋，官爵棄敝屣。
                </div>
                
                <div class="paragraph">
                    寶公浮杯來，宴坐有舊址。
                </div>
                
                <div class="paragraph">
                    甘雨隨衆緣，凶年作蕃祉。
                </div>
                
                <div class="paragraph">
                    欲游嗟不遑，悵望祇懸企。
                </div>
                
                <div class="paragraph">
                    東西更多山，小大或億秭。
                </div>
                
                <div class="paragraph">
                    未經夏禹鑿，想待愚公徙。
                </div>
                
                <div class="paragraph">
                    橫梯險相聯，曲棧危半阺。
                </div>
                
                <div class="paragraph">
                    避就爲俛眉，循緣或顛趾。
                </div>
                
                <div class="paragraph">
                    女媧高第一，僅去天尺咫。
                </div>
                
                <div class="paragraph">
                    黎明登其顛，星宿可俯視。
                </div>
                
                <div class="paragraph">
                    扶桑出曉日，洞徹及表裏。
                </div>
                
                <div class="paragraph">
                    丘陵雜繭栗，草木浮糠粃。
                </div>
                
                <div class="paragraph">
                    補天聞故老，豈或有此理。
                </div>
                
                <div class="paragraph">
                    天之於空虛，一大器而已。
                </div>
                
                <div class="paragraph">
                    物或有不完，補之非天恥。
                </div>
                
                <div class="paragraph">
                    酒觴薦明誠，感嘆至橫涕。
                </div>
                
                <div class="paragraph">
                    留停仰媯墟，欲至更逶迤。
                </div>
                
                <div class="paragraph">
                    烟嵐相薰蒸，闇黯常及巳。
                </div>
                
                <div class="paragraph">
                    雜民久薰陶，頑吏傲鞭箠。
                </div>
                
                <div class="paragraph">
                    令人愧滿面，虞舜昔居此。
                </div>
                
                <div class="paragraph">
                    商洛不十舍，惄焉想黄綺。
                </div>
                
                <div class="paragraph">
                    奔馳浪南北，僶俛慚祿仕。
                </div>
                
                <div class="paragraph">
                    紛紛昨夜夢，慈母倚門竢。
                </div>
                
                <div class="paragraph">
                    願騎雙鴻鵠，更挾四騄駬。
                </div>
                
                <div class="paragraph">
                    言乘溪上舟，出宿城邊址。
                </div>
                
                <div class="paragraph">
                    峰巒欲飛去，峭拔陵天委。
                </div>
                
                <div class="paragraph">
                    神奇雜鬼怪，巧絕非劂剞。
                </div>
                
                <div class="paragraph">
                    龍盤秦世松，玉滴堯時髓。
                </div>
                
                <div class="paragraph">
                    波瀾雜雲霧，莽蒼在隠几。
                </div>
                
                <div class="paragraph">
                    平生貪幽勝，短槳行復艤。
                </div>
                
                <div class="paragraph">
                    一灘復一磧，却望無首尾。
                </div>
                
                <div class="paragraph">
                    嶄嶄邊傍石，出沒競譎詭。
                </div>
                
                <div class="paragraph">
                    細垂一絲縷，大作十虎兕。
                </div>
                
                <div class="paragraph">
                    衝撞非雷霆，震蕩岸欲圮。
                </div>
                
                <div class="paragraph">
                    黿鼉不能游，蛟蜃得所恀。
                </div>
                
                <div class="paragraph">
                    懸流落千仞，急疾過發矢。
                </div>
                
                <div class="paragraph">
                    浮生真如葉，轉足見生死。
                </div>
                
                <div class="paragraph">
                    篙工相號呼，熟視但如砥。
                </div>
                
                <div class="paragraph">
                    謂予且從陸，厥計亦非是。
                </div>
                
                <div class="paragraph">
                    吾生自有分，纖悉不在己。
                </div>
                
                <div class="paragraph">
                    緬思濠上魚，載顧山梁雉。
                </div>
                
                <div class="paragraph">
                    未能脫韁鎖，可恨譏鑪錘。
                </div>
                
                <div class="paragraph">
                    孔臥弗煖席，禹行尚乘櫑。
                </div>
                
                <div class="paragraph">
                    所慚一無補，虛冒恩私被。
                </div>
                
                <div class="paragraph">
                    夜凉泛明月，不寐對瀟灑。
                </div>
                
                <div class="paragraph">
                    鳳林莽何處，草木秀嶷嶷。
                </div>
                
                <div class="paragraph">
                    槎頭縮項鯿，不減河魴美。
                </div>
                
                <div class="paragraph">
                    習池今可游，尊酒慰勞只。
                </div>
                
                <div class="paragraph">
                    鴻雁杳未來，將詩寄雙鯉。
                </div>
                
        </div>
    </div>
</body>

</html>