<!DOCTYPE html>
<html>

<head>
    <title>
        藍田悟真寺作
    </title>
    <meta name="keywords" content="藍田悟真寺作 -- 蘇舜欽">
    <meta name="description" content="藍田悟真寺作 -- 蘇舜欽">
    <meta property="og:title" content="藍田悟真寺作">
    <meta property="og:url" content="https://vwood.xyz/poetry/c89ddc2d-f0b4-4fb2-95a1-af2a8da10451.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            藍田悟真寺作
        </h2>
        <div class="author"><a href="/author/ba014711-f21c-4d6f-a9b7-1259bf8975c3.html" title="蘇舜欽" target="_blank">
                蘇舜欽
            </a> (宋)
        </div>
        <div class="paragraphs">
            
                <div class="paragraph">
                    旅食長安城，迴遑奔走無停行。
                </div>
                
                <div class="paragraph">
                    清懷壯抱失素尚，胸中堆積塵土生。
                </div>
                
                <div class="paragraph">
                    偷閒得至玉峯下，爲聞悟真之寺之嘉名。
                </div>
                
                <div class="paragraph">
                    杖邛赤脚渡藍水，細流激激心骨清。
                </div>
                
                <div class="paragraph">
                    仰看蒼山高峯旁，白雲明滅藏日光。
                </div>
                
                <div class="paragraph">
                    行人遥指置寺處，正在白雲之中央。
                </div>
                
                <div class="paragraph">
                    逡巡緣棧更險絕，攀蘿捫壁隨低昂。
                </div>
                
                <div class="paragraph">
                    朋行咫尺乃相失，已與雲霧相翱翔。
                </div>
                
                <div class="paragraph">
                    時聞啼鳥如吹竹，數步一休還縱目。
                </div>
                
                <div class="paragraph">
                    行行未知高則危，下視昏煙覆平陸。
                </div>
                
                <div class="paragraph">
                    滿巖佳樹尤樸樕，赫赤如霞間濃綠。
                </div>
                
                <div class="paragraph">
                    是時八月初，路旁已見芬芬菊。
                </div>
                
                <div class="paragraph">
                    貪奇戀景不知倦，側睥又復心瑟縮。
                </div>
                
                <div class="paragraph">
                    神魂飛下大壑幽，定省移時進雙足。
                </div>
                
                <div class="paragraph">
                    寺門高開朝日輝，丹青黯澹唐時屋。
                </div>
                
                <div class="paragraph">
                    老僧引我周遊看，且云白氏子詩乃實錄。
                </div>
                
                <div class="paragraph">
                    此詩疇昔予所聞，殷殷更向碑前讀。
                </div>
                
                <div class="paragraph">
                    按言索像今無復，惟有流泉數道如車輻。
                </div>
                
                <div class="paragraph">
                    我嫌世累欲暫居，又云此地無留宿。
                </div>
                
                <div class="paragraph">
                    殿宇之後林莽中，日暮嘗有虎豹伏。
                </div>
                
                <div class="paragraph">
                    鑿石龕邊崖至深，近有浮屠於此相棖觸。
                </div>
                
                <div class="paragraph">
                    悁心宿忿兩不解，一乃顛擠死其谷。
                </div>
                
                <div class="paragraph">
                    我聞爲之久顰蹙，此向期將避煩辱。
                </div>
                
                <div class="paragraph">
                    不爲傷生事，爭如平地隨流俗。
                </div>
                
                <div class="paragraph">
                    歎息回頭急出山，始覺全軀已爲福。
                </div>
                
        </div>
    </div>
</body>

</html>