<!DOCTYPE html>
<html>

<head>
    <title>
        送野塘王經歷三十韻
    </title>
    <meta name="keywords" content="送野塘王經歷三十韻 -- 何夢桂">
    <meta name="description" content="送野塘王經歷三十韻 -- 何夢桂">
    <meta property="og:title" content="送野塘王經歷三十韻">
    <meta property="og:url" content="https://vwood.xyz/poetry/961d292f-e033-4073-a424-bced84d11c69.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送野塘王經歷三十韻
        </h2>
        <div class="author"><a href="/author/22226675-605c-4630-9d37-17bb2103bb5b.html" title="何夢桂" target="_blank">
                何夢桂
            </a> (宋)
        </div>
        <div class="paragraphs">
            
                <div class="paragraph">
                    世變浩無極，俯仰長吁嘻。
                </div>
                
                <div class="paragraph">
                    人情恩與讎，相值每不期。
                </div>
                
                <div class="paragraph">
                    邯鄲至受兵，何與魯酒醨。
                </div>
                
                <div class="paragraph">
                    弄丸本無心，乃解兩家圍。
                </div>
                
                <div class="paragraph">
                    懷古意未竟，傷今有餘悲。
                </div>
                
                <div class="paragraph">
                    世無武城宰，偃室有誰歸。
                </div>
                
                <div class="paragraph">
                    世無吳興令，牛屋奚敢辭。
                </div>
                
                <div class="paragraph">
                    不虞涉吾地，叫囂且突隳。
                </div>
                
                <div class="paragraph">
                    樽俎化桎梏，賓主生戎夷。
                </div>
                
                <div class="paragraph">
                    范雎幾拉骼，蔡澤成頷頤。
                </div>
                
                <div class="paragraph">
                    自憐還自笑，此物至奚宜。
                </div>
                
                <div class="paragraph">
                    犁牛受鞭縶，文貍墜阱機。
                </div>
                
                <div class="paragraph">
                    此豈物有罪，罪在角與皮。
                </div>
                
                <div class="paragraph">
                    安之若有命，雖死無悔追。
                </div>
                
                <div class="paragraph">
                    俄聞天際星，一夕躔次移。
                </div>
                
                <div class="paragraph">
                    光芒照人間，是爲使者車。
                </div>
                
                <div class="paragraph">
                    翩然下青冥，持斧衣繡衣。
                </div>
                
                <div class="paragraph">
                    文章星斗爛，號令雷霆威。
                </div>
                
                <div class="paragraph">
                    幕府遴高選，分遣羽檄飛。
                </div>
                
                <div class="paragraph">
                    君來山水縣，草木生光輝。
                </div>
                
                <div class="paragraph">
                    洗手奉三尺，不肯枉毫釐。
                </div>
                
                <div class="paragraph">
                    登山縛虎兕，入水擒蛟螭。
                </div>
                
                <div class="paragraph">
                    斯民久瘡痏，嫗喣以母慈。
                </div>
                
                <div class="paragraph">
                    遂使斯道福，溥及山澤癯。
                </div>
                
                <div class="paragraph">
                    盤水無先容，傾蓋無素知。
                </div>
                
                <div class="paragraph">
                    南北風馬牛，何以極至斯。
                </div>
                
                <div class="paragraph">
                    生物不言功，固匪天地私。
                </div>
                
                <div class="paragraph">
                    寸草猶有心，那得報春暉。
                </div>
                
                <div class="paragraph">
                    臨行持盃水，勸君重躊躇。
                </div>
                
                <div class="paragraph">
                    爲我更持獻，端謝夾谷師。
                </div>
                
        </div>
    </div>
</body>

</html>