<!DOCTYPE html>
<html>

<head>
    <title>
        送李汝臣同年謫官導江主簿
    </title>
    <meta name="keywords" content="送李汝臣同年謫官導江主簿 -- 司馬光">
    <meta name="description" content="送李汝臣同年謫官導江主簿 -- 司馬光">
    <meta property="og:title" content="送李汝臣同年謫官導江主簿">
    <meta property="og:url" content="https://vwood.xyz/poetry/99268a13-2938-4aa9-9e4e-e30000dae911.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送李汝臣同年謫官導江主簿
        </h2>
        <div class="author"><a href="/author/e7cd3b97-b259-4dea-939b-8e289db353ca.html" title="司馬光" target="_blank">
                司馬光
            </a> (宋)
        </div>
        <div class="paragraphs">
            
                <div class="paragraph">
                    得喪互循環，古今昧終始。
                </div>
                
                <div class="paragraph">
                    百歳落其間，僅與毫芒似。
                </div>
                
                <div class="paragraph">
                    所以達人心，身外不復紀。
                </div>
                
                <div class="paragraph">
                    愁來若亂絲，疏解當以理。
                </div>
                
                <div class="paragraph">
                    昔君關外來，籍籍聲華起。
                </div>
                
                <div class="paragraph">
                    憑案一濡毫，萬言俱落紙。
                </div>
                
                <div class="paragraph">
                    老生闚其文，色若寒灰死。
                </div>
                
                <div class="paragraph">
                    閣筆不能下，敢有玼瑕指。
                </div>
                
                <div class="paragraph">
                    或時抵卿相，入門俱倒屣。
                </div>
                
                <div class="paragraph">
                    閽夫迎受謁，不敢揚眸視。
                </div>
                
                <div class="paragraph">
                    解褐吏邊州，長塗初進跬。
                </div>
                
                <div class="paragraph">
                    蛟龍得尺水，雙骼方嶷嶷。
                </div>
                
                <div class="paragraph">
                    西羌負德澤，飛鏑聳邊鄙。
                </div>
                
                <div class="paragraph">
                    添兵十萬餘，斗粟無支擬。
                </div>
                
                <div class="paragraph">
                    州郡走符檄，縱横恣鞭箠。
                </div>
                
                <div class="paragraph">
                    閭閻浪愁苦，卒食半糠粃。
                </div>
                
                <div class="paragraph">
                    上官知君才，悉以儲糧委。
                </div>
                
                <div class="paragraph">
                    開倉募平糴，至者車連軌。
                </div>
                
                <div class="paragraph">
                    嚴明束吏手，誘諭提民耳。
                </div>
                
                <div class="paragraph">
                    留穀受金去，若與同儕市。
                </div>
                
                <div class="paragraph">
                    弦朔未云周，露積丘山比。
                </div>
                
                <div class="paragraph">
                    曾無轉餉勞，坐飽防秋士。
                </div>
                
                <div class="paragraph">
                    幕府上其功，明詔深嘉美。
                </div>
                
                <div class="paragraph">
                    爲僚登九寺，長人專百里。
                </div>
                
                <div class="paragraph">
                    聊用報勤劬，未言窮任使。
                </div>
                
                <div class="paragraph">
                    何期逢怨讎，意外成瘡痏。
                </div>
                
                <div class="paragraph">
                    刺骨舞文法，吹毛出瑕滓。
                </div>
                
                <div class="paragraph">
                    清霜五月飛，慘烈傷蘭芷。
                </div>
                
                <div class="paragraph">
                    鸞鳯失椅梧，飄泊還荆枳。
                </div>
                
                <div class="paragraph">
                    聖朝方任能，大過尚收齒。
                </div>
                
                <div class="paragraph">
                    况於濟時具，蹔然遭詆訾。
                </div>
                
                <div class="paragraph">
                    寧因青蠅惡，遂取璵璠毁。
                </div>
                
                <div class="paragraph">
                    良工構明堂，必不遺杞梓。
                </div>
                
                <div class="paragraph">
                    勉哉益自立，勿爲窮衰止。
                </div>
                
                <div class="paragraph">
                    人生難豫期，神理無終否。
                </div>
                
                <div class="paragraph">
                    庸知今日憂，不爲後日喜。
                </div>
                
                <div class="paragraph">
                    吾道誠無虧，壈坎安足恥。
                </div>
                
                <div class="paragraph">
                    關山迤邐長，百劍連天倚。
                </div>
                
                <div class="paragraph">
                    縈紆結危棧，迥入雲星裏。
                </div>
                
                <div class="paragraph">
                    蜀國富嬉遊，花繁春酒旨。
                </div>
                
                <div class="paragraph">
                    莫作弔原文，投之岷江水。
                </div>
                
        </div>
    </div>
</body>

</html>