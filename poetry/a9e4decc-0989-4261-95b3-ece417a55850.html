<!DOCTYPE html>
<html>

<head>
    <title>
        子温縣丞姪長篇見贈并攜少卿伯父梅堂所賦絕句相示翰墨宛然嘆息久之因次其韻
    </title>
    <meta name="keywords" content="子温縣丞姪長篇見贈并攜少卿伯父梅堂所賦絕句相示翰墨宛然嘆息久之因次其韻 -- 張擴">
    <meta name="description" content="子温縣丞姪長篇見贈并攜少卿伯父梅堂所賦絕句相示翰墨宛然嘆息久之因次其韻 -- 張擴">
    <meta property="og:title" content="子温縣丞姪長篇見贈并攜少卿伯父梅堂所賦絕句相示翰墨宛然嘆息久之因次其韻">
    <meta property="og:url" content="https://vwood.xyz/poetry/a9e4decc-0989-4261-95b3-ece417a55850.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            子温縣丞姪長篇見贈并攜少卿伯父梅堂所賦絕句相示翰墨宛然嘆息久之因次其韻
        </h2>
        <div class="author"><a href="/author/7a453fc4-316d-4941-935c-80257dcc0a10.html" title="張擴" target="_blank">
                張擴
            </a> (宋)
        </div>
        <div class="paragraphs">
            
                <div class="paragraph">
                    平生張洪州，豪氣壓羣士。
                </div>
                
                <div class="paragraph">
                    唾視狗鼠輩，紛紛何足數。
                </div>
                
                <div class="paragraph">
                    晚登文石陛，劍服峨櫑具。
                </div>
                
                <div class="paragraph">
                    高論忍違時，所愧罔君父。
                </div>
                
                <div class="paragraph">
                    至今家集中，秩秩有倫次。
                </div>
                
                <div class="paragraph">
                    流傳到諸孫，誰復步亦步。
                </div>
                
                <div class="paragraph">
                    此翁日已遠，疇昔旦暮遇。
                </div>
                
                <div class="paragraph">
                    何温少也爽，芝蘭秀而紫。
                </div>
                
                <div class="paragraph">
                    狀貌類洪州，談笑了萬事。
                </div>
                
                <div class="paragraph">
                    筆端見微鋩，妙解如削鐻。
                </div>
                
                <div class="paragraph">
                    精剛金百鍊，該貫龜五聚。
                </div>
                
                <div class="paragraph">
                    俗學不足詆，紛綸或殊趣。
                </div>
                
                <div class="paragraph">
                    斯文懸諸天，字字有分付。
                </div>
                
                <div class="paragraph">
                    詖詞頗亂真，蕪纇少刪去。
                </div>
                
                <div class="paragraph">
                    吾子壯且勇，政在戒逸豫。
                </div>
                
                <div class="paragraph">
                    昨者忽過門，短袖出長句。
                </div>
                
                <div class="paragraph">
                    軒然禰正平，坐誦鸚鵡賦。
                </div>
                
                <div class="paragraph">
                    洞庭莽空闊，終日奏咸濩。
                </div>
                
                <div class="paragraph">
                    初非郭林宗，豈識黄叔度。
                </div>
                
                <div class="paragraph">
                    但驚錦囊文，及此春秋富。
                </div>
                
                <div class="paragraph">
                    未能賞雌霓，且復說奇字。
                </div>
                
                <div class="paragraph">
                    吾年過半百，世事亦何慕。
                </div>
                
                <div class="paragraph">
                    杖屨相扶攜，筋骸日僵仆。
                </div>
                
                <div class="paragraph">
                    猶於五字中，彫刻歎冰柱。
                </div>
                
                <div class="paragraph">
                    習氣未易掃，貪味如桂蠹。
                </div>
                
                <div class="paragraph">
                    肯借梅堂篇，風流憶張緒。
                </div>
                
                <div class="paragraph">
                    珍藏幾何時，應有神物護。
                </div>
                
                <div class="paragraph">
                    今晨偶開展，英彩照江阜。
                </div>
                
                <div class="paragraph">
                    後生要着鞭，探討及微處。
                </div>
                
                <div class="paragraph">
                    遺予真過矣，娟潔忌沾汙。
                </div>
                
                <div class="paragraph">
                    清夢渺春草，俚談羞杕杜。
                </div>
                
                <div class="paragraph">
                    慎勿索其餘，恐君癡叔似。
                </div>
                
        </div>
    </div>
</body>

</html>