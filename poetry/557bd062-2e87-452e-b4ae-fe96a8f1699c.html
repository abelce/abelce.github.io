<!DOCTYPE html>
<html>

<head>
    <title>
        謝自然詩
    </title>
    <meta name="keywords" content="謝自然詩 -- 韓愈">
    <meta name="description" content="謝自然詩 -- 韓愈">
    <meta property="og:title" content="謝自然詩">
    <meta property="og:url" content="https://vwood.xyz/poetry/557bd062-2e87-452e-b4ae-fe96a8f1699c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            謝自然詩
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    果州南充縣，寒女謝自然。
                </div>
                
                <div class="paragraph">
                    童騃無所識，但聞有神僊。
                </div>
                
                <div class="paragraph">
                    輕生學其術，乃在金泉山。
                </div>
                
                <div class="paragraph">
                    繁華榮慕絕，父母慈愛捐。
                </div>
                
                <div class="paragraph">
                    凝心感魑魅，慌惚難具言。
                </div>
                
                <div class="paragraph">
                    一朝坐空室，雲霧生其間。
                </div>
                
                <div class="paragraph">
                    如聆笙竽韻，來自冥冥天。
                </div>
                
                <div class="paragraph">
                    白日變幽晦，蕭蕭風景寒。
                </div>
                
                <div class="paragraph">
                    簷楹蹔明滅，五色光屬聯。
                </div>
                
                <div class="paragraph">
                    觀者徒傾駭，躑躅詎敢前。
                </div>
                
                <div class="paragraph">
                    須臾自輕舉，飄若風中煙。
                </div>
                
                <div class="paragraph">
                    茫茫八紘大，影響無由緣。
                </div>
                
                <div class="paragraph">
                    里胥上其事，郡守驚且歎。
                </div>
                
                <div class="paragraph">
                    驅車領官吏，甿俗爭相先。
                </div>
                
                <div class="paragraph">
                    入門無所見，冠履同蛻蟬。
                </div>
                
                <div class="paragraph">
                    皆云神僊事，灼灼信可傳。
                </div>
                
                <div class="paragraph">
                    余聞古夏后，象物知神姦。
                </div>
                
                <div class="paragraph">
                    山林民可入，魍魎莫逢旃。
                </div>
                
                <div class="paragraph">
                    逶迤不復振，後世恣欺謾。
                </div>
                
                <div class="paragraph">
                    幽明紛雜亂，人鬼更相殘。
                </div>
                
                <div class="paragraph">
                    秦皇雖篤好，漢武洪其源。
                </div>
                
                <div class="paragraph">
                    自從二主來，此禍竟連連。
                </div>
                
                <div class="paragraph">
                    木石生怪變，狐貍騁妖患。
                </div>
                
                <div class="paragraph">
                    莫能盡性命，安得更長延。
                </div>
                
                <div class="paragraph">
                    人生處萬類，知識最爲賢。
                </div>
                
                <div class="paragraph">
                    奈何不自信，反欲從物遷。
                </div>
                
                <div class="paragraph">
                    往者不可悔，孤魂抱深冤。
                </div>
                
                <div class="paragraph">
                    來者猶可誡，余言豈空文。
                </div>
                
                <div class="paragraph">
                    人生有常理，男女各有倫。
                </div>
                
                <div class="paragraph">
                    寒衣及飢食，在紡績耕耘。
                </div>
                
                <div class="paragraph">
                    下以保子孫，上以奉君親。
                </div>
                
                <div class="paragraph">
                    苟異於此道，皆爲棄其身。
                </div>
                
                <div class="paragraph">
                    噫乎彼寒女，永託異物羣。
                </div>
                
                <div class="paragraph">
                    感傷遂成詩，昧者宜書紳。
                </div>
                
        </div>
    </div>
</body>

</html>