<!DOCTYPE html>
<html>

<head>
    <title>
        書竄
    </title>
    <meta name="keywords" content="書竄 -- 梅堯臣">
    <meta name="description" content="書竄 -- 梅堯臣">
    <meta property="og:title" content="書竄">
    <meta property="og:url" content="https://vwood.xyz/poetry/1708821d-8f58-415b-9f59-943f8e90a70a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            書竄
        </h2>
        <div class="author"><a href="/author/902aa972-4bdb-46ae-8e54-957dde81207c.html" title="梅堯臣" target="_blank">
                梅堯臣
            </a> (宋)
        </div>
        <div class="paragraphs">
            
                <div class="paragraph">
                    皇祐辛卯冬，十月十九日。
                </div>
                
                <div class="paragraph">
                    御史唐子方，危言初造膝。
                </div>
                
                <div class="paragraph">
                    曰朝有巨姦，臣介所憤嫉。
                </div>
                
                <div class="paragraph">
                    願條一二事，臣職非妄率。
                </div>
                
                <div class="paragraph">
                    巨姦丞相博，邪行世莫匹。
                </div>
                
                <div class="paragraph">
                    曩時守成都，委曲媚貴昵。
                </div>
                
                <div class="paragraph">
                    銀璫插左貂，窮臘使馳馹。
                </div>
                
                <div class="paragraph">
                    邦媛將侈夸，中金賚十鎰。
                </div>
                
                <div class="paragraph">
                    爲言寄使君，奇紋織纖密。
                </div>
                
                <div class="paragraph">
                    遂傾西蜀巧，日夜急鞭抶。
                </div>
                
                <div class="paragraph">
                    紅經緯金縷，排枓鬭八七。
                </div>
                
                <div class="paragraph">
                    比比雙蓮花，篝燈戴心出。
                </div>
                
                <div class="paragraph">
                    幾日成幾端，持行如鬼疾。
                </div>
                
                <div class="paragraph">
                    明年觀上元，被服穩賢質。
                </div>
                
                <div class="paragraph">
                    燦然驚上目，遽爾有薄詰。
                </div>
                
                <div class="paragraph">
                    既聞所從來，佞對似未失。
                </div>
                
                <div class="paragraph">
                    且云虔至尊，於妾豈能必。
                </div>
                
                <div class="paragraph">
                    遂回天子顔，百事容丐乞。
                </div>
                
                <div class="paragraph">
                    臣今得粗陳，狡獪彼非一。
                </div>
                
                <div class="paragraph">
                    偷威與賣利，次第推甲乙。
                </div>
                
                <div class="paragraph">
                    是惟陰猾雄，仁斷宜勇黜。
                </div>
                
                <div class="paragraph">
                    必欲致太平，在列無如弼。
                </div>
                
                <div class="paragraph">
                    弼亦昧平生，况臣不阿屈。
                </div>
                
                <div class="paragraph">
                    臣言天下言，臣身寧自恤。
                </div>
                
                <div class="paragraph">
                    君傍有側目，喑啞橫詆叱。
                </div>
                
                <div class="paragraph">
                    指言爲罔上，廢汝還蓬蓽。
                </div>
                
                <div class="paragraph">
                    是時白此心，尚不避斧鑕。
                </div>
                
                <div class="paragraph">
                    雖令禦魑魅，甘且同飴蜜。
                </div>
                
                <div class="paragraph">
                    既其弗可懼，復以强辭窒。
                </div>
                
                <div class="paragraph">
                    帝聲亦大厲，論奏不及畢。
                </div>
                
                <div class="paragraph">
                    介也容甚閑，猛士膽爲慄。
                </div>
                
                <div class="paragraph">
                    立貶嶺外春，速欲爲異物。
                </div>
                
                <div class="paragraph">
                    外內官忷忷，陛下何未悉。
                </div>
                
                <div class="paragraph">
                    即敢救者誰，襄執左史筆。
                </div>
                
                <div class="paragraph">
                    謂此儻不容，盛美有所咈。
                </div>
                
                <div class="paragraph">
                    平明中執法，懷疏又堅述。
                </div>
                
                <div class="paragraph">
                    介言或似狂，百豈無一實。
                </div>
                
                <div class="paragraph">
                    恐傷四海和，幸勿苦蒼卒。
                </div>
                
                <div class="paragraph">
                    亟許遷英山，衢路猶嗟咄。
                </div>
                
                <div class="paragraph">
                    翌日宣白麻，稱快頗盈溢。
                </div>
                
                <div class="paragraph">
                    阿附連諫官，去若壞絮虱。
                </div>
                
                <div class="paragraph">
                    其間因獲利，竊笑等蚌鷸。
                </div>
                
                <div class="paragraph">
                    英州五千里，瘦馬行䭿䭿。
                </div>
                
                <div class="paragraph">
                    毒蛇噴曉霧，晝與嵐氣沒。
                </div>
                
                <div class="paragraph">
                    妻孥不同途，風浪過蛟窟。
                </div>
                
                <div class="paragraph">
                    存亡未可知，雨館愁傷骨。
                </div>
                
                <div class="paragraph">
                    饑僕時後先，隨猿拾橡栗。
                </div>
                
                <div class="paragraph">
                    越林多蔽天，黄甘雜丹橘。
                </div>
                
                <div class="paragraph">
                    萬室通釀酤，撫遠亡禁律。
                </div>
                
                <div class="paragraph">
                    醉去不須錢，醒來弄琴瑟。
                </div>
                
                <div class="paragraph">
                    山水仍怪奇，已可銷憂鬰。
                </div>
                
                <div class="paragraph">
                    莫作楚大夫，懷沙自沈汨。
                </div>
                
                <div class="paragraph">
                    西漢梅子真，去爲吳市卒。
                </div>
                
                <div class="paragraph">
                    爲卒且不慚，況茲別乘佚。
                </div>
                
        </div>
    </div>
</body>

</html>