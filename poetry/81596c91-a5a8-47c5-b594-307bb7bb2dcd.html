<!DOCTYPE html>
<html>

<head>
    <title>
        九奮 記夢
    </title>
    <meta name="keywords" content="九奮 記夢 -- 薛季宣">
    <meta name="description" content="九奮 記夢 -- 薛季宣">
    <meta property="og:title" content="九奮 記夢">
    <meta property="og:url" content="https://vwood.xyz/poetry/81596c91-a5a8-47c5-b594-307bb7bb2dcd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            九奮 記夢
        </h2>
        <div class="author"><a href="/author/e8eec4a8-e60d-4af1-9b7c-5448bb2828be.html" title="薛季宣" target="_blank">
                薛季宣
            </a> (宋)
        </div>
        <div class="paragraphs">
            
                <div class="paragraph">
                    解荃維兮放蘭舸，蹇南越兮洞庭波。
                </div>
                
                <div class="paragraph">
                    噴浪花兮飛白雪，身何居兮入明月。
                </div>
                
                <div class="paragraph">
                    聊凝神兮隠處，夢龍宮兮波之下。
                </div>
                
                <div class="paragraph">
                    珍珠庭兮紫貝闕，璆琳宮兮犀甲戶。
                </div>
                
                <div class="paragraph">
                    朝龍君兮殿堂，芰荷巾兮蘋藻裳。
                </div>
                
                <div class="paragraph">
                    圭琉璃兮荇带，佩美玉兮琅璫。
                </div>
                
                <div class="paragraph">
                    龍君遊兮何之，水晶宮兮丹水湄。
                </div>
                
                <div class="paragraph">
                    驂蒼虯兮飛廉御，豐隆車兮爲後屬。
                </div>
                
                <div class="paragraph">
                    磣磹驅駝其左右兮使風伯爲清路，都離宮兮忘反。
                </div>
                
                <div class="paragraph">
                    命羣臣兮燕衎，葅蘩藴兮形鹽。
                </div>
                
                <div class="paragraph">
                    列鯨胎兮黿卵，張鈞天兮廣漠野。
                </div>
                
                <div class="paragraph">
                    鼓蛇鼖兮雷鼉鼓，鏗浮磬兮□龍鍾。
                </div>
                
                <div class="paragraph">
                    歌湘靈兮奇相，舞三行兮清酤。
                </div>
                
                <div class="paragraph">
                    戛止兮柷敔，觀其臣之就位兮厥令尹曰瞋。
                </div>
                
                <div class="paragraph">
                    鮭總羣蝦而將之兮，胄乃元惟鮑魚。
                </div>
                
                <div class="paragraph">
                    緣蛙聲之聒聒兮，位高于五諫。
                </div>
                
                <div class="paragraph">
                    鱣魚大而無庸兮，處之冗散。
                </div>
                
                <div class="paragraph">
                    鬰鬰余心之惛默兮，周章而蹇産。
                </div>
                
                <div class="paragraph">
                    欲敶詞而夢覺兮，嗟言之而已晚。
                </div>
                
                <div class="paragraph">
                    怱怱余見斯情物兮，徒臨流而惋歎。
                </div>
                
        </div>
    </div>
</body>

</html>