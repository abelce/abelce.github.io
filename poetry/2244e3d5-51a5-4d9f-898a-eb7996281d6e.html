<!DOCTYPE html>
<html>

<head>
    <title>
        逾嶺嶠止荒陬抵高要
    </title>
    <meta name="keywords" content="逾嶺嶠止荒陬抵高要 -- 李紳">
    <meta name="description" content="逾嶺嶠止荒陬抵高要 -- 李紳">
    <meta property="og:title" content="逾嶺嶠止荒陬抵高要">
    <meta property="og:url" content="https://vwood.xyz/poetry/2244e3d5-51a5-4d9f-898a-eb7996281d6e.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            逾嶺嶠止荒陬抵高要
        </h2>
        <div class="author"><a href="/author/c484b4d3-17e3-44c7-8cac-9784065fbe08.html" title="李紳" target="_blank">
                李紳
            </a> (唐)
        </div>
        <div class="paragraphs">
            
                <div class="paragraph">
                    天將南北分寒燠，北被羔裘南卉服。
                </div>
                
                <div class="paragraph">
                    寒氣凝爲戎虜驕，炎蒸結作蟲虺毒。
                </div>
                
                <div class="paragraph">
                    周王止化惟荆蠻，漢武鑿遠通孱顏。
                </div>
                
                <div class="paragraph">
                    南標銅柱限荒徼，五嶺從茲窮險艱。
                </div>
                
                <div class="paragraph">
                    衡山截斷炎方北，迴雁峰南瘴煙黑。
                </div>
                
                <div class="paragraph">
                    萬壑奔傷溢作瀧，湍飛浪激如繩直。
                </div>
                
                <div class="paragraph">
                    千崖傍聳猨嘯悲，丹蛇玄虺潛蜲蛇。
                </div>
                
                <div class="paragraph">
                    瀧夫擬檝劈高浪，瞥忽浮沈如電隨。
                </div>
                
                <div class="paragraph">
                    嶺頭刺竹蒙籠密，火拆紅蕉焰燒日。
                </div>
                
                <div class="paragraph">
                    嶺上泉分南北流，行人照水愁腸骨。
                </div>
                
                <div class="paragraph">
                    陰森石路盤縈紆，雨寒日煖常斯須。
                </div>
                
                <div class="paragraph">
                    瘴雲暫卷火山外，蒼茫海氣窮番禺。
                </div>
                
                <div class="paragraph">
                    鷓鴣猿鳥聲相續，椎髻曉呼同戚促。
                </div>
                
                <div class="paragraph">
                    百處谿灘異雨晴，四時雷電迷昏旭。
                </div>
                
                <div class="paragraph">
                    魚腸雁足望緘封，地遠三江嶺萬重。
                </div>
                
                <div class="paragraph">
                    魚躍豈通清遠峽，雁飛難渡漳江東。
                </div>
                
                <div class="paragraph">
                    雲蒸地熱無霜霰，桃李冬華匪時變。
                </div>
                
                <div class="paragraph">
                    天際長垂飲澗虹，簷前不去銜泥燕。
                </div>
                
                <div class="paragraph">
                    幸逢雷雨盪妖昏，提挈悲歡出海門。
                </div>
                
                <div class="paragraph">
                    西日眼明看少長，北風身醒辨寒溫。
                </div>
                
                <div class="paragraph">
                    賈生謫去因前席，痛哭書成竟何益。
                </div>
                
                <div class="paragraph">
                    物忌忠良表是非，朝驅絳灌爲讎敵。
                </div>
                
                <div class="paragraph">
                    明皇聖德異文皇，不使無辜困鬼方。
                </div>
                
                <div class="paragraph">
                    漢日傅臣終委棄，如今衰叟重輝光。
                </div>
                
                <div class="paragraph">
                    高明白日恩深海，齒髮雖殘壯心在。
                </div>
                
                <div class="paragraph">
                    空媿駑駘異一毛，無令朽骨慙千載。
                </div>
                
        </div>
    </div>
</body>

</html>