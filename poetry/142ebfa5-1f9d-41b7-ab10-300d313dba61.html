<!DOCTYPE html>
<html>

<head>
    <title>
        謁翁丈四十韵
    </title>
    <meta name="keywords" content="謁翁丈四十韵 -- 李處權">
    <meta name="description" content="謁翁丈四十韵 -- 李處權">
    <meta property="og:title" content="謁翁丈四十韵">
    <meta property="og:url" content="https://vwood.xyz/poetry/142ebfa5-1f9d-41b7-ab10-300d313dba61.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            謁翁丈四十韵
        </h2>
        <div class="author"><a href="/author/81e5fd7c-75a3-4da1-896c-7496a83cc9b0.html" title="李處權" target="_blank">
                李處權
            </a> (宋)
        </div>
        <div class="paragraphs">
            
                <div class="paragraph">
                    之子儒林傑，斯文國士稱。
                </div>
                
                <div class="paragraph">
                    詞章曹植擅，典故叔孫能。
                </div>
                
                <div class="paragraph">
                    秉哲中逾曠，撝謙外匪矜。
                </div>
                
                <div class="paragraph">
                    世家非冠玉，人物是壺冰。
                </div>
                
                <div class="paragraph">
                    海內休方駕，朝端且服膺。
                </div>
                
                <div class="paragraph">
                    五車俱可復，萬頃不勞澄。
                </div>
                
                <div class="paragraph">
                    活國嘉猷告，匡君重任勝。
                </div>
                
                <div class="paragraph">
                    側聞金作礪，意在木從繩。
                </div>
                
                <div class="paragraph">
                    昔旅西雝鷺，方觀南海鵬。
                </div>
                
                <div class="paragraph">
                    青冥翻蹭蹬，凌厲失飛騰。
                </div>
                
                <div class="paragraph">
                    制禮初煩訂，爲郎頃見徴。
                </div>
                
                <div class="paragraph">
                    禰生宜獨薦，文子要同升。
                </div>
                
                <div class="paragraph">
                    浪有羶供餌，虚傳被襆綾。
                </div>
                
                <div class="paragraph">
                    可嗟懷白璧，竟與污青蠅。
                </div>
                
                <div class="paragraph">
                    直作悠悠去，從他衮衮登。
                </div>
                
                <div class="paragraph">
                    時情尚馳突，吾道豈憑陵。
                </div>
                
                <div class="paragraph">
                    善舞須長袖，良醫必折肱。
                </div>
                
                <div class="paragraph">
                    寧爲棲枳鳯，不作下韝鷹。
                </div>
                
                <div class="paragraph">
                    鄭谷成真隠，蕭齋占上層。
                </div>
                
                <div class="paragraph">
                    華胥久無夢，款段適堪乘。
                </div>
                
                <div class="paragraph">
                    種柳追彭澤，栽桃學武陵。
                </div>
                
                <div class="paragraph">
                    池凉蛙閤閤，徑暖羽{甍瓦=羽}{甍瓦=羽}。
                </div>
                
                <div class="paragraph">
                    得句長鬚送，敲門稚子應。
                </div>
                
                <div class="paragraph">
                    掃庭延墨客，過寺折談僧。
                </div>
                
                <div class="paragraph">
                    賤子孤懷切，窮途百慮烝。
                </div>
                
                <div class="paragraph">
                    待沽希善賈，投分得良朋。
                </div>
                
                <div class="paragraph">
                    戎馬來何速，烽煙見未曾。
                </div>
                
                <div class="paragraph">
                    神傷瞻雉尾，愁絕望觚棱。
                </div>
                
                <div class="paragraph">
                    漠漠雖難問，蒼蒼尚可憑。
                </div>
                
                <div class="paragraph">
                    人心無右袒，天意有中興。
                </div>
                
                <div class="paragraph">
                    厭世思蟬蛻，傷時泣土崩。
                </div>
                
                <div class="paragraph">
                    漁樵甘混雜，貧病苦因仍。
                </div>
                
                <div class="paragraph">
                    更短猶爲簿，從聾也作丞。
                </div>
                
                <div class="paragraph">
                    依仁劇山仰，飽德正川增。
                </div>
                
                <div class="paragraph">
                    舊事將誰語，前非秖自懲。
                </div>
                
                <div class="paragraph">
                    緣危時過棧，扶老漸携藤。
                </div>
                
                <div class="paragraph">
                    篤義幾虚辱，温顔豈謬承。
                </div>
                
                <div class="paragraph">
                    醇醲須手漉，撥刺頼觀罾。
                </div>
                
                <div class="paragraph">
                    笑語朝曛隔，塵埃肺腑凝。
                </div>
                
                <div class="paragraph">
                    尚期文字飲，相對夜深燈。
                </div>
                
        </div>
    </div>
</body>

</html>