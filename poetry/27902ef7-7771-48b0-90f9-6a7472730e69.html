<!DOCTYPE html>
<html>

<head>
    <title>
        平寇上史君王潛齋
    </title>
    <meta name="keywords" content="平寇上史君王潛齋 -- 嚴羽">
    <meta name="description" content="平寇上史君王潛齋 -- 嚴羽">
    <meta property="og:title" content="平寇上史君王潛齋">
    <meta property="og:url" content="https://vwood.xyz/poetry/27902ef7-7771-48b0-90f9-6a7472730e69.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            平寇上史君王潛齋
        </h2>
        <div class="author"><a href="/author/f3efa0b8-134e-4a9a-a7f2-53d20b85d0c0.html" title="嚴羽" target="_blank">
                嚴羽
            </a> (宋)
        </div>
        <div class="paragraphs">
            
                <div class="paragraph">
                    治平改元，有盜于建。
                </div>
                
                <div class="paragraph">
                    昔犯我鄙，狼蹂豕踐。
                </div>
                
                <div class="paragraph">
                    於時王侯，維民之憂。
                </div>
                
                <div class="paragraph">
                    爰整我軍，式遏虔劉。
                </div>
                
                <div class="paragraph">
                    侯勵將士，無譁聽我。
                </div>
                
                <div class="paragraph">
                    進退勇怯，死生福禍。
                </div>
                
                <div class="paragraph">
                    侯出府庫，啗勳賞馘。
                </div>
                
                <div class="paragraph">
                    前無堅敵，後無捷策。
                </div>
                
                <div class="paragraph">
                    乃有奇士，據鞍請行。
                </div>
                
                <div class="paragraph">
                    袒裼入陣，賊莫能嬰。
                </div>
                
                <div class="paragraph">
                    亦有賢僚，爭先跋涉。
                </div>
                
                <div class="paragraph">
                    屢摧賊鋒，月奏三捷。
                </div>
                
                <div class="paragraph">
                    侯曰嘻哉，盜本王臣。
                </div>
                
                <div class="paragraph">
                    殪而殲旃，傷天地仁。
                </div>
                
                <div class="paragraph">
                    赤子弄兵，如魚游釜。
                </div>
                
                <div class="paragraph">
                    投戈歸田，新汝生路。
                </div>
                
                <div class="paragraph">
                    孰謂反覆，紿我行人。
                </div>
                
                <div class="paragraph">
                    既弛我備，薄奄我軍。
                </div>
                
                <div class="paragraph">
                    我軍少却，醜類鴟張。
                </div>
                
                <div class="paragraph">
                    環數百里，奔播倉皇。
                </div>
                
                <div class="paragraph">
                    侯曰嗟哉，其不可恕。
                </div>
                
                <div class="paragraph">
                    馳赤白囊，亟請淮旅。
                </div>
                
                <div class="paragraph">
                    淮旅未來，阽危如燬。
                </div>
                
                <div class="paragraph">
                    淮旅既來，稚耋失喜。
                </div>
                
                <div class="paragraph">
                    侯謂淮將，次舍良苦。
                </div>
                
                <div class="paragraph">
                    休士秣馬，我有清酤。
                </div>
                
                <div class="paragraph">
                    淮將曰吁，翦此朝食。
                </div>
                
                <div class="paragraph">
                    不介而馳，直擣其穴。
                </div>
                
                <div class="paragraph">
                    羣醜來聚，亙野彌山。
                </div>
                
                <div class="paragraph">
                    淮旅整暇，徐誘之前。
                </div>
                
                <div class="paragraph">
                    弓不虛彀，矢不妄激。
                </div>
                
                <div class="paragraph">
                    發數步內，應弦而踣。
                </div>
                
                <div class="paragraph">
                    或戈其喉，或殳其脛。
                </div>
                
                <div class="paragraph">
                    若烏獲力，笞乳臭嬰。
                </div>
                
                <div class="paragraph">
                    黨類周章，途殫命窄。
                </div>
                
                <div class="paragraph">
                    魚驚鳥散，影不返迹。
                </div>
                
                <div class="paragraph">
                    淮旅拗怒，蠆芥髬髵。
                </div>
                
                <div class="paragraph">
                    搜林刮莽，遠討窮追。
                </div>
                
                <div class="paragraph">
                    淮旅拗怒，火烈具舉。
                </div>
                
                <div class="paragraph">
                    沸澤焦崖，窟穴無所。
                </div>
                
                <div class="paragraph">
                    自相蹈藉，十殺八九。
                </div>
                
                <div class="paragraph">
                    喪魄亡精，食不知口。
                </div>
                
                <div class="paragraph">
                    原膏野赤，谷臭川腥。
                </div>
                
                <div class="paragraph">
                    燐火不燄，殤鬼殘形。
                </div>
                
                <div class="paragraph">
                    乃求元凶，已縊巖阻。
                </div>
                
                <div class="paragraph">
                    執彼餘魁，入而振旅。
                </div>
                
                <div class="paragraph">
                    其魁伊何，緇服髠首。
                </div>
                
                <div class="paragraph">
                    一羣縱觀，萬夫歡走。
                </div>
                
                <div class="paragraph">
                    炮烙剔腐，以警叛者。
                </div>
                
                <div class="paragraph">
                    前後獻俘，復以百數。
                </div>
                
                <div class="paragraph">
                    蕩滌污垢，宥貸脇從。
                </div>
                
                <div class="paragraph">
                    收霜卷雹，和氣融融。
                </div>
                
                <div class="paragraph">
                    侯饗淮將，加籩折俎。
                </div>
                
                <div class="paragraph">
                    庖騎酒車，飲均衆伍。
                </div>
                
                <div class="paragraph">
                    何以贈之，筐篚熒煌。
                </div>
                
                <div class="paragraph">
                    戰功曰多，告成于王。
                </div>
                
                <div class="paragraph">
                    嗟我婦子，若翁若嫗。
                </div>
                
                <div class="paragraph">
                    安逸怡愉，匪侯何俟。
                </div>
                
                <div class="paragraph">
                    侯曰此捷，諸將之功。
                </div>
                
                <div class="paragraph">
                    雖有諸將，實侯指蹤。
                </div>
                
                <div class="paragraph">
                    讐在藩籬，疾居心腹。
                </div>
                
                <div class="paragraph">
                    急緩安危，若手反覆。
                </div>
                
                <div class="paragraph">
                    匪侯勤請，蔓實難圖。
                </div>
                
                <div class="paragraph">
                    謂予不信，往有覆車。
                </div>
                
                <div class="paragraph">
                    君子作歌，以頌侯績。
                </div>
                
                <div class="paragraph">
                    誰其采詩，顧備簡策。
                </div>
                
        </div>
    </div>
</body>

</html>