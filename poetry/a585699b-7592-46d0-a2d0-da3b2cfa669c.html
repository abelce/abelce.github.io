<!DOCTYPE html>
<html>

<head>
    <title>
        題張藥局退巖四十韻
    </title>
    <meta name="keywords" content="題張藥局退巖四十韻 -- 項安世">
    <meta name="description" content="題張藥局退巖四十韻 -- 項安世">
    <meta property="og:title" content="題張藥局退巖四十韻">
    <meta property="og:url" content="https://vwood.xyz/poetry/a585699b-7592-46d0-a2d0-da3b2cfa669c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            題張藥局退巖四十韻
        </h2>
        <div class="author"><a href="/author/234347c6-273c-49cc-a480-ab3e6273d0bd.html" title="項安世" target="_blank">
                項安世
            </a> (宋)
        </div>
        <div class="paragraphs">
            
                <div class="paragraph">
                    大家習貴久，亦復閲儉多。
                </div>
                
                <div class="paragraph">
                    所習已厭飫，所閲方憂訛。
                </div>
                
                <div class="paragraph">
                    食厭如食蠟，避憂如避戈。
                </div>
                
                <div class="paragraph">
                    誰能飽更飯，脹洩自生疴。
                </div>
                
                <div class="paragraph">
                    此理大可見，判若黝與皤。
                </div>
                
                <div class="paragraph">
                    所以張公子，悠然願巖阿。
                </div>
                
                <div class="paragraph">
                    退翁聞之喜，爲作退士歌。
                </div>
                
                <div class="paragraph">
                    介邱自可樵，何必岷與嶓。
                </div>
                
                <div class="paragraph">
                    汙池自可漁，何必江與河。
                </div>
                
                <div class="paragraph">
                    擁腫爲我居，何必房千娥。
                </div>
                
                <div class="paragraph">
                    款段爲我乘，何必駕六騾。
                </div>
                
                <div class="paragraph">
                    但醉皆勝醒，但寢皆勝訛。
                </div>
                
                <div class="paragraph">
                    晏起勝早朝，徐行勝前呵。
                </div>
                
                <div class="paragraph">
                    筇以當魚須，褐以當羔紽。
                </div>
                
                <div class="paragraph">
                    葛巾以當幘，草屩以當靴。
                </div>
                
                <div class="paragraph">
                    巖頭有椶楠，巖下有薜蘿。
                </div>
                
                <div class="paragraph">
                    東有百畝園，西有十里荷。
                </div>
                
                <div class="paragraph">
                    香逕可游屐，石步可椓牁。
                </div>
                
                <div class="paragraph">
                    俯樂莊生魚，仰眄淵明柯。
                </div>
                
                <div class="paragraph">
                    行攀女兒柳，占坐老翁莎。
                </div>
                
                <div class="paragraph">
                    月出竹效舞，風來松獻哦。
                </div>
                
                <div class="paragraph">
                    天清掃木葉，雨潤移花窠。
                </div>
                
                <div class="paragraph">
                    身閒少譏譽，氣靜無昏瘥。
                </div>
                
                <div class="paragraph">
                    居然勝趙孟，奚用封蕭酇。
                </div>
                
                <div class="paragraph">
                    菓大多採摘，獸肥多網羅。
                </div>
                
                <div class="paragraph">
                    得魚多用餌，得雉多用囮。
                </div>
                
                <div class="paragraph">
                    但與懶者遊，勿遣躁者過。
                </div>
                
                <div class="paragraph">
                    但聽訥者規，勿受佞者詫。
                </div>
                
                <div class="paragraph">
                    君家異姓王，劍佩紛相摩。
                </div>
                
                <div class="paragraph">
                    懷綳戲簪笏，童隸輕綸緺。
                </div>
                
                <div class="paragraph">
                    豈若窶人子，血眥爭么麽。
                </div>
                
                <div class="paragraph">
                    君家長安市，日見風雨波。
                </div>
                
                <div class="paragraph">
                    推輈識羊腸，折柂諳盤渦。
                </div>
                
                <div class="paragraph">
                    豈若遠郊氓，冥行觸機碆。
                </div>
                
                <div class="paragraph">
                    兩輪日夜走，兩磑日夜磨。
                </div>
                
                <div class="paragraph">
                    端能幾裘葛，已復歸蒿莪。
                </div>
                
                <div class="paragraph">
                    官書廿四考，祿取三百禾。
                </div>
                
                <div class="paragraph">
                    等是息中馬，誤爲燈上蛾。
                </div>
                
                <div class="paragraph">
                    君其莫蹭蹬，我已太婆娑。
                </div>
                
                <div class="paragraph">
                    退歌止于此，公子意如何。
                </div>
                
        </div>
    </div>
</body>

</html>