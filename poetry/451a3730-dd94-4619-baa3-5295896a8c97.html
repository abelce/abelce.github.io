<!DOCTYPE html>
<html>

<head>
    <title>
        釣臺三十韻
    </title>
    <meta name="keywords" content="釣臺三十韻 -- 周密">
    <meta name="description" content="釣臺三十韻 -- 周密">
    <meta property="og:title" content="釣臺三十韻">
    <meta property="og:url" content="https://vwood.xyz/poetry/451a3730-dd94-4619-baa3-5295896a8c97.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            釣臺三十韻
        </h2>
        <div class="author"><a href="/author/a942e0a1-b94e-450b-9df7-5f9aa6040ab2.html" title="周密" target="_blank">
                周密
            </a> (宋)
        </div>
        <div class="paragraphs">
            
                <div class="paragraph">
                    沛公三尺劍，欲溺章甫冠。
                </div>
                
                <div class="paragraph">
                    莫致魯二生，佐命惟彭韓。
                </div>
                
                <div class="paragraph">
                    舉世尚功利，有若蜹慕酸。
                </div>
                
                <div class="paragraph">
                    末造不可支，問璽生雄姦。
                </div>
                
                <div class="paragraph">
                    真人握赤符，援臂鼎再安。
                </div>
                
                <div class="paragraph">
                    灼知受病源，極力回狂瀾。
                </div>
                
                <div class="paragraph">
                    異時南陽親，緣附攀龍翰。
                </div>
                
                <div class="paragraph">
                    矧如吾子陵，久要平生歡。
                </div>
                
                <div class="paragraph">
                    何至變姓名，坐釣七里灘。
                </div>
                
                <div class="paragraph">
                    三聘始一往，矯矯如孤鸞。
                </div>
                
                <div class="paragraph">
                    惟知貴天爵，不羨人間官。
                </div>
                
                <div class="paragraph">
                    欲爲故人留，終愧負素餐。
                </div>
                
                <div class="paragraph">
                    而況故人情，安保不易闌。
                </div>
                
                <div class="paragraph">
                    君房真癡人，乃欲相控摶。
                </div>
                
                <div class="paragraph">
                    醉後偶伸足，豈料星象干。
                </div>
                
                <div class="paragraph">
                    始知市朝隘，不及山林寬。
                </div>
                
                <div class="paragraph">
                    歸來富春山，山色終耐看。
                </div>
                
                <div class="paragraph">
                    豈無秦山商，亦有周谿磻。
                </div>
                
                <div class="paragraph">
                    出處雖不同，同在濟世難。
                </div>
                
                <div class="paragraph">
                    先生意有在，未易淺近觀。
                </div>
                
                <div class="paragraph">
                    東都貴節義，公實闓其端。
                </div>
                
                <div class="paragraph">
                    流風數百載，猶足媿老瞞。
                </div>
                
                <div class="paragraph">
                    雲臺不可畫，漢史不可刊。
                </div>
                
                <div class="paragraph">
                    至今桐江魚，不上俗士竿。
                </div>
                
                <div class="paragraph">
                    紛紛往來舟，含羞登公壇。
                </div>
                
                <div class="paragraph">
                    口雖强模寫，顙泚膽亦寒。
                </div>
                
                <div class="paragraph">
                    世代山雲移，功業山花殘。
                </div>
                
                <div class="paragraph">
                    惟有東西臺，終古青巑岏。
                </div>
                
                <div class="paragraph">
                    孤霞冠山椒，明月流清湍。
                </div>
                
                <div class="paragraph">
                    高人不可見，慨古空長嘆。
                </div>
                
        </div>
    </div>
</body>

</html>