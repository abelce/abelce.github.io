<!DOCTYPE html>
<html>

<head>
    <title>
        貽王侍御出臺掾丹陽
    </title>
    <meta name="keywords" content="貽王侍御出臺掾丹陽 -- 儲光羲">
    <meta name="description" content="貽王侍御出臺掾丹陽 -- 儲光羲">
    <meta property="og:title" content="貽王侍御出臺掾丹陽">
    <meta property="og:url" content="https://vwood.xyz/poetry/e0167983-5dc8-4177-a56f-f254b80ade40.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            貽王侍御出臺掾丹陽
        </h2>
        <div class="author"><a href="/author/725a60ae-eb92-4844-869e-ce3fc85b021e.html" title="儲光羲" target="_blank">
                儲光羲
            </a> (唐)
        </div>
        <div class="paragraphs">
            
                <div class="paragraph">
                    高高瑯琊臺，臺下生箘簵。
                </div>
                
                <div class="paragraph">
                    照車十二乘，光彩不足諭。
                </div>
                
                <div class="paragraph">
                    既當少微星，復隱高山霧。
                </div>
                
                <div class="paragraph">
                    金丘華陽下，仙伯養晦處。
                </div>
                
                <div class="paragraph">
                    茅茨對三峰，梧桐開一路。
                </div>
                
                <div class="paragraph">
                    神溪繞臯陸，樵牧自成趣。
                </div>
                
                <div class="paragraph">
                    時登青冥遊，若從天江度。
                </div>
                
                <div class="paragraph">
                    墟里獻薇蕨，羣公致衣縷。
                </div>
                
                <div class="paragraph">
                    深沈復清淨，偃仰視太素。
                </div>
                
                <div class="paragraph">
                    猛獸識賓僕，赬霞知早暮。
                </div>
                
                <div class="paragraph">
                    峨峨雲龍開，忽有方伯遇。
                </div>
                
                <div class="paragraph">
                    達人無不可，壯志且馳騖。
                </div>
                
                <div class="paragraph">
                    融泄長雞鳴，繽紛大鵬翥。
                </div>
                
                <div class="paragraph">
                    赤墀高崱屴，一見如三顧。
                </div>
                
                <div class="paragraph">
                    禮服正邦祀，刑冠肅王度。
                </div>
                
                <div class="paragraph">
                    三辰明昭代，光啓玄元祚。
                </div>
                
                <div class="paragraph">
                    章臺收杞梓，太液滿鵷鷺。
                </div>
                
                <div class="paragraph">
                    豐澤耀純仁，八方晏黔庶。
                </div>
                
                <div class="paragraph">
                    沈沈閶闔起，殷殷蓬萊曙。
                </div>
                
                <div class="paragraph">
                    旌戟儼成行，雞人傳發煦。
                </div>
                
                <div class="paragraph">
                    翔翼一如鶚，百辟莫不懼。
                </div>
                
                <div class="paragraph">
                    清廟奉烝嘗，靈山扈鑾輅。
                </div>
                
                <div class="paragraph">
                    天街時蹴鞠，直指讌梐枑。
                </div>
                
                <div class="paragraph">
                    四月純陽初，雷雨始奮豫。
                </div>
                
                <div class="paragraph">
                    逆星孛皇極，鈇鑕靜天步。
                </div>
                
                <div class="paragraph">
                    酆鎬舒曜靈，干戈藏武庫。
                </div>
                
                <div class="paragraph">
                    析㯕增廣運，直道有好惡。
                </div>
                
                <div class="paragraph">
                    廻跡清憲臺，傳騎東南去。
                </div>
                
                <div class="paragraph">
                    列城異疇昔，近餞寡徒御。
                </div>
                
                <div class="paragraph">
                    纏綿西關道，婉孌新豐樹。
                </div>
                
                <div class="paragraph">
                    伊洛不敢息，淮河任沿泝。
                </div>
                
                <div class="paragraph">
                    鄉亭茱萸津，先後非疏附。
                </div>
                
                <div class="paragraph">
                    炎時方怵惕，有若踐霜露。
                </div>
                
                <div class="paragraph">
                    惆悵長岑長，寂寞梁王傅。
                </div>
                
                <div class="paragraph">
                    紛吾家延州，結友在童孺。
                </div>
                
                <div class="paragraph">
                    岑陽沐天德，邦邑持民務。
                </div>
                
                <div class="paragraph">
                    躑躅望朝陰，如何復淪誤。
                </div>
                
                <div class="paragraph">
                    牙曠三千里，擊轅非所慕。
                </div>
                
                <div class="paragraph">
                    秋濤聯滄溟，舟檝湊北固。
                </div>
                
                <div class="paragraph">
                    江汜日綿眇，朝夕空寐寤。
                </div>
                
                <div class="paragraph">
                    中洞松栝新，東臯阡陌故。
                </div>
                
                <div class="paragraph">
                    餘輝方焜耀，可以歡邑聚。
                </div>
                
                <div class="paragraph">
                    南華在濠上，誰辯魏王瓠。
                </div>
                
                <div class="paragraph">
                    登陟芙蓉樓，爲我時一賦。
                </div>
                
        </div>
    </div>
</body>

</html>