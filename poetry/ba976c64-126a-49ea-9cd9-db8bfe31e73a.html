<!DOCTYPE html>
<html>

<head>
    <title>
        後記
    </title>
    <meta name="keywords" content="後記 -- 孫望">
    <meta name="description" content="後記 -- 孫望">
    <meta property="og:title" content="後記">
    <meta property="og:url" content="https://vwood.xyz/poetry/ba976c64-126a-49ea-9cd9-db8bfe31e73a.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            後記
        </h2>
        <div class="author"><a href="/author/f4fcaa03-fb39-42cf-bbcb-45b5c37fb2f0.html" title="孫望" target="_blank">
                孫望
            </a> (唐)
        </div>
        <div class="paragraphs">
            
                <div class="paragraph">
                    右《全唐詩補逸》二十卷。
                </div>
                
                <div class="paragraph">
                    是稿初印於丙子歲（一九三六年），當時收詩止二百七十有奇，暫分七卷，名曰《全唐詩補逸初稿》。
                </div>
                
                <div class="paragraph">
                    稱《初稿》者，蓋欲賡揚裒集，期畢功釐定於他日也。
                </div>
                
                <div class="paragraph">
                    其明年而蘆溝變起，舉家流徙，奔走萬里，藏書既失，舊業盡廢，甯居之不遑，奚論撰輯。
                </div>
                
                <div class="paragraph">
                    荏苒八載，抗戰勝利，始得復返金陵。
                </div>
                
                <div class="paragraph">
                    顧政敝民窮，生事維艱，丁彼衰世，徒知騰議於私室，已無心於學問矣。
                </div>
                
                <div class="paragraph">
                    及己丑歲（一九四九年）而雄旆南指，落葉東飄，日出曜景，積瘴煙銷，慶堯宇之得蘇，見山河之重締，薄海同歡，余寧獨異？
                </div>
                
                <div class="paragraph">
                    自來南師，將三十年矣，生計豐足，心神怡暢，得黨政之關懷，承師友之相勉，於教學之餘，復得游心翰府，繼事蒐聚，雖四凶逞虐之日，猶未嘗或輟。
                </div>
                
                <div class="paragraph">
                    積之既久，漸成卷帙，略加編次，合之舊稿，得詩近八百篇，離爲二十卷，仍其名曰《全唐詩補逸》。
                </div>
                
                <div class="paragraph">
                    自維頭白齒脫，精力有竭，而唐詩散佚，遠不止外，倘假我以年，其增輯續補，願待來日，則茲編雖稱《全唐詩補逸》，仍以初稿目之可耳。
                </div>
                
                <div class="paragraph">
                    惟昔丙子舊稿，收韋莊《秦婦吟》一首，又曾錄《雲謠集雜曲子》三十首及無名氏詞等爲一卷，今王重民氏《敦惶曲子詞集》及《補全唐詩》既悉數絬刊矣，故從刪。
                </div>
                
                <div class="paragraph">
                    又《全唐詩》以日人朝衡及新羅公主金真德等雜於唐詩人之列，茲編則集日人及新羅人之與唐土人士有交往酬唱者，各自成卷，標以「友邦」之目，附於編末，意欲存當時文化交流之跡云爾。
                </div>
                
                <div class="paragraph">
                    此則有異於《全唐詩》體制者。
                </div>
                
                <div class="paragraph">
                    值茲付印之際，畧記前後過程如此。
                </div>
                
                <div class="paragraph">
                    戊午歲（一九七八年）秋，孫望記於南京師範學院。
                </div>
                
        </div>
    </div>
</body>

</html>