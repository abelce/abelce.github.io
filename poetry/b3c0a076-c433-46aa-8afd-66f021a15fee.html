<!DOCTYPE html>
<html>

<head>
    <title>
        河決
    </title>
    <meta name="keywords" content="河決 -- 石介">
    <meta name="description" content="河決 -- 石介">
    <meta property="og:title" content="河決">
    <meta property="og:url" content="https://vwood.xyz/poetry/b3c0a076-c433-46aa-8afd-66f021a15fee.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            河決
        </h2>
        <div class="author"><a href="/author/37834b2d-5409-44b5-bb01-a8913d239403.html" title="石介" target="_blank">
                石介
            </a> (宋)
        </div>
        <div class="paragraphs">
            
                <div class="paragraph">
                    崑崙山最大，峨峨橫絕域。
                </div>
                
                <div class="paragraph">
                    黄河地下來，洶洶不可測。
                </div>
                
                <div class="paragraph">
                    河伯一發怒，擘開崑崙石。
                </div>
                
                <div class="paragraph">
                    水出東北陬，浩渺無涯極。
                </div>
                
                <div class="paragraph">
                    平地水行疾，九州如咫尺。
                </div>
                
                <div class="paragraph">
                    湯湯勢滔天，黎元多沈溺。
                </div>
                
                <div class="paragraph">
                    上貽堯心憂，四岳舉鯀塞。
                </div>
                
                <div class="paragraph">
                    鯀用汩彝倫，九載無成績。
                </div>
                
                <div class="paragraph">
                    堯怒不能治，遂行羽山殛。
                </div>
                
                <div class="paragraph">
                    有子其曰禹，命使嗣父職。
                </div>
                
                <div class="paragraph">
                    洛中得龜書，九疇文甲坼。
                </div>
                
                <div class="paragraph">
                    禹乃乘四載，周游視水迹。
                </div>
                
                <div class="paragraph">
                    百川各復道，九河皆開闢。
                </div>
                
                <div class="paragraph">
                    禹功既已成，水患方茲息。
                </div>
                
                <div class="paragraph">
                    竊思大禹意，河九爲遠策。
                </div>
                
                <div class="paragraph">
                    況云殺其溢，聞之孔安國。
                </div>
                
                <div class="paragraph">
                    三代逾千年，所以無災厄。
                </div>
                
                <div class="paragraph">
                    戰國爭土疆，諸侯用詐力。
                </div>
                
                <div class="paragraph">
                    遷徙無常歲，湮淪不可識。
                </div>
                
                <div class="paragraph">
                    隄障遏水勢，溝渠絕地脈。
                </div>
                
                <div class="paragraph">
                    禹道不復究，河流有壅隔。
                </div>
                
                <div class="paragraph">
                    頻爲中國患，不國不安席。
                </div>
                
                <div class="paragraph">
                    從官徒負薪，河伯弗受璧。
                </div>
                
                <div class="paragraph">
                    斫盡淇園竹，安救瓠子役。
                </div>
                
                <div class="paragraph">
                    民力殫將竭，國材耗亦劇。
                </div>
                
                <div class="paragraph">
                    四方競上疏，羣臣爭籌畫。
                </div>
                
                <div class="paragraph">
                    田蚡方爲相，書來多持扼。
                </div>
                
                <div class="paragraph">
                    豈顧天下利，惟以私田惜。
                </div>
                
                <div class="paragraph">
                    賈讓不爲用，延年亦見斥。
                </div>
                
                <div class="paragraph">
                    如何聖人功，千載復不得。
                </div>
                
                <div class="paragraph">
                    皇宋運熙泰，四聖崇道德。
                </div>
                
                <div class="paragraph">
                    百蠻皆臣順，萬物遂生殖。
                </div>
                
                <div class="paragraph">
                    七八十年閒，人不聞金革。
                </div>
                
                <div class="paragraph">
                    惟茲澶滑郡，河决亦云亟。
                </div>
                
                <div class="paragraph">
                    常記天禧中，山東與河北。
                </div>
                
                <div class="paragraph">
                    藁秸賦不充，遂及兩京側。
                </div>
                
                <div class="paragraph">
                    騷然半海內，人心愁慘戚。
                </div>
                
                <div class="paragraph">
                    河平未云幾，隄防有穴隙。
                </div>
                
                <div class="paragraph">
                    流入魏博閒，高原爲大澤。
                </div>
                
                <div class="paragraph">
                    良田百萬頃，盡充魚鼈食。
                </div>
                
                <div class="paragraph">
                    救之成勞費，不救悲隠惻。
                </div>
                
                <div class="paragraph">
                    吾君爲深慮，不食到日昃。
                </div>
                
                <div class="paragraph">
                    我忝竊寸祿，素餐堪自責。
                </div>
                
                <div class="paragraph">
                    不負一畚土，私輒逃丁籍。
                </div>
                
                <div class="paragraph">
                    又無一言長，萬分有裨益。
                </div>
                
                <div class="paragraph">
                    與世同浮沈，隨羣甘默默。
                </div>
                
                <div class="paragraph">
                    亦或中夜思，斯民苦瘦瘠。
                </div>
                
                <div class="paragraph">
                    四年困蝗旱，五穀餌蝥蠈。
                </div>
                
                <div class="paragraph">
                    年來風雨時，纔得一秋麥。
                </div>
                
                <div class="paragraph">
                    手足猶瘡痍，饑膚未豐碩。
                </div>
                
                <div class="paragraph">
                    若待四體肥，斯民無愁色。
                </div>
                
                <div class="paragraph">
                    不然尋九河，故道皆歷歷。
                </div>
                
                <div class="paragraph">
                    一勞而永逸，此成功無歝。
                </div>
                
                <div class="paragraph">
                    或可勿復治，順其性所適。
                </div>
                
                <div class="paragraph">
                    徙民就寬肥，注水灌戎狄。
                </div>
                
                <div class="paragraph">
                    試聽芻蕘言，三者君自擇。
                </div>
                
        </div>
    </div>
</body>

</html>