<!DOCTYPE html>
<html>

<head>
    <title>
        感懷贈鄂守李公擇
    </title>
    <meta name="keywords" content="感懷贈鄂守李公擇 -- 郭祥正">
    <meta name="description" content="感懷贈鄂守李公擇 -- 郭祥正">
    <meta property="og:title" content="感懷贈鄂守李公擇">
    <meta property="og:url" content="https://vwood.xyz/poetry/dac25ced-c778-45f6-9397-56cdc23c6ea2.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            感懷贈鄂守李公擇
        </h2>
        <div class="author"><a href="/author/034a5084-6907-4dd2-ba5b-96aa9d8843fa.html" title="郭祥正" target="_blank">
                郭祥正
            </a> (宋)
        </div>
        <div class="paragraphs">
            
                <div class="paragraph">
                    君顔削寒冰，君心抱堅玉。
                </div>
                
                <div class="paragraph">
                    自甘正諫黜，不受公議辱。
                </div>
                
                <div class="paragraph">
                    請言會面初，遭艱守窮屋。
                </div>
                
                <div class="paragraph">
                    屋臨修水陽，蓬門入深竹。
                </div>
                
                <div class="paragraph">
                    伯季止三人，羣書聚頭讀。
                </div>
                
                <div class="paragraph">
                    野夫學孟郊，苦吟中夜哭。
                </div>
                
                <div class="paragraph">
                    公達學伊尹，經濟飽胸腹。
                </div>
                
                <div class="paragraph">
                    君乃學揚雄，草玄明倚伏。
                </div>
                
                <div class="paragraph">
                    遂兼孔氏易，極變悟神速。
                </div>
                
                <div class="paragraph">
                    亭亭出林材，濯春千丈綠。
                </div>
                
                <div class="paragraph">
                    我願從之遊，旦暮同飲餗。
                </div>
                
                <div class="paragraph">
                    忠規日有益，文彩觀郁郁。
                </div>
                
                <div class="paragraph">
                    不肖俄遭讒，逃形入空谷。
                </div>
                
                <div class="paragraph">
                    諸君釋服起，爲貧苟微祿。
                </div>
                
                <div class="paragraph">
                    君來宣城幕，衆謂得杜牧。
                </div>
                
                <div class="paragraph">
                    我適游昭亭，林中騎白鹿。
                </div>
                
                <div class="paragraph">
                    時趨資深堂，遇君亦休沐。
                </div>
                
                <div class="paragraph">
                    飲酣河漢低，談高鬼神肅。
                </div>
                
                <div class="paragraph">
                    出處二三年，於焉失羈束。
                </div>
                
                <div class="paragraph">
                    一別幾何時，離羣念幽獨。
                </div>
                
                <div class="paragraph">
                    野夫今郎官，佐郡馳朱轂。
                </div>
                
                <div class="paragraph">
                    公達遽不幸，高名收鬼錄。
                </div>
                
                <div class="paragraph">
                    君昔居諫省，上方容啟沃。
                </div>
                
                <div class="paragraph">
                    忽分江夏符，善教蘇弊俗。
                </div>
                
                <div class="paragraph">
                    衆饑發倉賑，賣丁與金贖。
                </div>
                
                <div class="paragraph">
                    載歌奇章公，間運始來復。
                </div>
                
                <div class="paragraph">
                    顧我最飄零，塵網自投足。
                </div>
                
                <div class="paragraph">
                    遐趨僻小郡，勢若羝羊觸。
                </div>
                
                <div class="paragraph">
                    道出賢侯藩，菁莪聞樂育。
                </div>
                
                <div class="paragraph">
                    況當黄鶴樓，晴江春撲撲。
                </div>
                
                <div class="paragraph">
                    美人卷紅綃，笛奏梅花曲。
                </div>
                
                <div class="paragraph">
                    龍行水底吟，雲在山頭宿。
                </div>
                
                <div class="paragraph">
                    酩酊安敢辭，念此齡運促。
                </div>
                
                <div class="paragraph">
                    君名方顯顯，我困已碌碌。
                </div>
                
                <div class="paragraph">
                    一爲涸轍魚，一作秋空鵠。
                </div>
                
                <div class="paragraph">
                    愁來如江河，簣障不可築。
                </div>
                
                <div class="paragraph">
                    聊書感懷篇，淚下遂盈掬。
                </div>
                
        </div>
    </div>
</body>

</html>