<!DOCTYPE html>
<html>

<head>
    <title>
        送李守孝博
    </title>
    <meta name="keywords" content="送李守孝博 -- 徐積">
    <meta name="description" content="送李守孝博 -- 徐積">
    <meta property="og:title" content="送李守孝博">
    <meta property="og:url" content="https://vwood.xyz/poetry/1cc1a449-4f0f-42af-916c-2434ad09f35f.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送李守孝博
        </h2>
        <div class="author"><a href="/author/6ec4dedf-58ea-4859-b944-05f8033fb630.html" title="徐積" target="_blank">
                徐積
            </a> (宋)
        </div>
        <div class="paragraphs">
            
                <div class="paragraph">
                    外官之重，其惟使乎。
                </div>
                
                <div class="paragraph">
                    使者之重，兵政刑誅。
                </div>
                
                <div class="paragraph">
                    持挈綱領，設施楷模。
                </div>
                
                <div class="paragraph">
                    以實去僞，以清革汙。
                </div>
                
                <div class="paragraph">
                    善本須養，惡根必鉏。
                </div>
                
                <div class="paragraph">
                    非嚴不肅，非寬不舒。
                </div>
                
                <div class="paragraph">
                    非威不行，非信不孚。
                </div>
                
                <div class="paragraph">
                    諸如此類，一不可無。
                </div>
                
                <div class="paragraph">
                    而况百粵，嶺陽海隅。
                </div>
                
                <div class="paragraph">
                    其俗彍悍，戒吏侵漁。
                </div>
                
                <div class="paragraph">
                    緩之則懷，擾之則吁。
                </div>
                
                <div class="paragraph">
                    又况其徼，谿洞蠻居。
                </div>
                
                <div class="paragraph">
                    慮要先定，戒須早圖。
                </div>
                
                <div class="paragraph">
                    使臣之重，不其然歟。
                </div>
                
                <div class="paragraph">
                    命使維何，曰山陽守。
                </div>
                
                <div class="paragraph">
                    維山陽守，其質忠厚。
                </div>
                
                <div class="paragraph">
                    既明而恕，惟所自有。
                </div>
                
                <div class="paragraph">
                    以嚴以威，以左以右。
                </div>
                
                <div class="paragraph">
                    維恕維平，維詳維精。
                </div>
                
                <div class="paragraph">
                    所濟維敏，所孚維誠。
                </div>
                
                <div class="paragraph">
                    刑無必用，事皆原情。
                </div>
                
                <div class="paragraph">
                    或虛其獄，或空其庭。
                </div>
                
                <div class="paragraph">
                    稱者盈巷，傳者盈城。
                </div>
                
                <div class="paragraph">
                    四境之內，盡爲歡聲。
                </div>
                
                <div class="paragraph">
                    其體則莊，面無浮氣。
                </div>
                
                <div class="paragraph">
                    其目則瞭，心無所蔽。
                </div>
                
                <div class="paragraph">
                    不激不詭，不遷不泥。
                </div>
                
                <div class="paragraph">
                    亦不自務，亦不自恃。
                </div>
                
                <div class="paragraph">
                    好謀好詢，使臣所貴。
                </div>
                
                <div class="paragraph">
                    維詢維謀，何以酬之。
                </div>
                
                <div class="paragraph">
                    維時武備，爲國修之。
                </div>
                
                <div class="paragraph">
                    我聞番禺，熙寧之前。
                </div>
                
                <div class="paragraph">
                    弓手之外，槍手三千。
                </div>
                
                <div class="paragraph">
                    總計一路，何啻萬數。
                </div>
                
                <div class="paragraph">
                    因而循之，不煩招募。
                </div>
                
                <div class="paragraph">
                    可增其籍，可當土兵。
                </div>
                
                <div class="paragraph">
                    不費斗粟，不用尺繒。
                </div>
                
                <div class="paragraph">
                    其便如此，何憚弗興。
                </div>
                
                <div class="paragraph">
                    付之善吏，以成其能。
                </div>
                
                <div class="paragraph">
                    訓之練之，按閱有程。
                </div>
                
                <div class="paragraph">
                    可如漢制，選擇驍銳。
                </div>
                
                <div class="paragraph">
                    號爲奔命，無所不備。
                </div>
                
                <div class="paragraph">
                    豈惟廣東，自廣而西。
                </div>
                
                <div class="paragraph">
                    聞命即赴，勢張力齊。
                </div>
                
                <div class="paragraph">
                    如聲如響，如鷙如飛。
                </div>
                
                <div class="paragraph">
                    如决大水，從山赴谿。
                </div>
                
                <div class="paragraph">
                    蓋神速者，用兵之奇。
                </div>
                
                <div class="paragraph">
                    仍堅其城，仍濬其池。
                </div>
                
                <div class="paragraph">
                    雖有交趾，正如狐狸。
                </div>
                
                <div class="paragraph">
                    伏藏窟穴，其何能爲。
                </div>
                
        </div>
    </div>
</body>

</html>