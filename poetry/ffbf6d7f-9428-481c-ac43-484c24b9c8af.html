<!DOCTYPE html>
<html>

<head>
    <title>
        王才諒自行朝歸以進士題名示予愴然有感
    </title>
    <meta name="keywords" content="王才諒自行朝歸以進士題名示予愴然有感 -- 晁公遡">
    <meta name="description" content="王才諒自行朝歸以進士題名示予愴然有感 -- 晁公遡">
    <meta property="og:title" content="王才諒自行朝歸以進士題名示予愴然有感">
    <meta property="og:url" content="https://vwood.xyz/poetry/ffbf6d7f-9428-481c-ac43-484c24b9c8af.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            王才諒自行朝歸以進士題名示予愴然有感
        </h2>
        <div class="author"><a href="/author/e6cce7fe-d63b-4928-8c8f-94036bd5ba33.html" title="晁公遡" target="_blank">
                晁公遡
            </a> (宋)
        </div>
        <div class="paragraphs">
            
                <div class="paragraph">
                    先朝賜第白玉京，五世不出長安城。
                </div>
                
                <div class="paragraph">
                    每聞三歲射策罷，諸生盛服趨天庭。
                </div>
                
                <div class="paragraph">
                    禁門漏盡開九重，闕角髣髴晨光紅。
                </div>
                
                <div class="paragraph">
                    衣冠是日集殿下，金支翠旗色相射。
                </div>
                
                <div class="paragraph">
                    空雷隠隠車轉轂，鳴梢一聲禁籞肅。
                </div>
                
                <div class="paragraph">
                    須臾雲開飛六龍，皇帝親御蓬萊宮。
                </div>
                
                <div class="paragraph">
                    宮槐滿庭白日長，侍臣玉立分兩廂。
                </div>
                
                <div class="paragraph">
                    衆星煌煌拱北極，龍顔負扆天中央。
                </div>
                
                <div class="paragraph">
                    羽林虎賁擁仗立，霜交陛戟摩秋光。
                </div>
                
                <div class="paragraph">
                    天風徐來雉扇舉，遥識重瞳似文祖。
                </div>
                
                <div class="paragraph">
                    臚傳初罷日當午，起拜君恩謝明主。
                </div>
                
                <div class="paragraph">
                    日斜天門隨仗出，車馬聯翩動阡陌。
                </div>
                
                <div class="paragraph">
                    金錢賜宴上林苑，千花萬草生顔色。
                </div>
                
                <div class="paragraph">
                    少年得意凌青雲，路人歎息家人迎。
                </div>
                
                <div class="paragraph">
                    昔爲兒童親見此，當時仰望如天人。
                </div>
                
                <div class="paragraph">
                    豈知生世逢艱難，流離憂患尤可憐。
                </div>
                
                <div class="paragraph">
                    乘輿巡狩在江表，亮陰三年猶不言。
                </div>
                
                <div class="paragraph">
                    詔令蜀都別選士，西游彈鋏秋風前。
                </div>
                
                <div class="paragraph">
                    决科偶中太常第，意氣豈復如當年。
                </div>
                
                <div class="paragraph">
                    臨安太守今爲誰，玉字能刻玻璃碑。
                </div>
                
                <div class="paragraph">
                    曲江題名豈料見，摩挲墨本心傷悲。
                </div>
                
                <div class="paragraph">
                    楚山聯綿越山遠，夢魂不到明光殿。
                </div>
                
                <div class="paragraph">
                    一官留滯未得歸，北闕何時眼中見。
                </div>
                
        </div>
    </div>
</body>

</html>