<!DOCTYPE html>
<html>

<head>
    <title>
        寄南陽謝外舅
    </title>
    <meta name="keywords" content="寄南陽謝外舅 -- 黄庭堅">
    <meta name="description" content="寄南陽謝外舅 -- 黄庭堅">
    <meta property="og:title" content="寄南陽謝外舅">
    <meta property="og:url" content="https://vwood.xyz/poetry/6566a504-725f-4634-bbb5-87ebac89a95d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄南陽謝外舅
        </h2>
        <div class="author"><a href="/author/5377fa7f-445f-42bd-bc99-bdd48d748d5a.html" title="黄庭堅" target="_blank">
                黄庭堅
            </a> (宋)
        </div>
        <div class="paragraphs">
            
                <div class="paragraph">
                    謝公遂偃蹇，南陽無舊廬。
                </div>
                
                <div class="paragraph">
                    天與解纓紱，元非傲當塗。
                </div>
                
                <div class="paragraph">
                    庖丁釋牛刀，衆手斫大軱。
                </div>
                
                <div class="paragraph">
                    白雲曲肱卧，青山滿牀書。
                </div>
                
                <div class="paragraph">
                    妙質落川澤，果然天網疏。
                </div>
                
                <div class="paragraph">
                    故知今人巧，未覺古人迂。
                </div>
                
                <div class="paragraph">
                    築場歲功休，夜泉鳴竹渠。
                </div>
                
                <div class="paragraph">
                    胸懷鬰壘塊，此物諒時須。
                </div>
                
                <div class="paragraph">
                    兒能了翁事，安用府中趨。
                </div>
                
                <div class="paragraph">
                    孫能誦翁詩，乃是千里駒。
                </div>
                
                <div class="paragraph">
                    人生行樂耳，用舍要自如。
                </div>
                
                <div class="paragraph">
                    我方神其拙，社櫟官道樗。
                </div>
                
                <div class="paragraph">
                    公猶憂斧斤，睥睨斲樽壺。
                </div>
                
                <div class="paragraph">
                    萬古身後前，芭蕉秋雨餘。
                </div>
                
                <div class="paragraph">
                    少年喜狡獪，叱化粒成珠。
                </div>
                
                <div class="paragraph">
                    謨功可歌舞，學古則暖姝。
                </div>
                
                <div class="paragraph">
                    所好果不同，未可一理驅。
                </div>
                
                <div class="paragraph">
                    眇思忘言對，安得南飛鳬。
                </div>
                
                <div class="paragraph">
                    鄙心生蔓草，萌芽望耘鉏。
                </div>
                
                <div class="paragraph">
                    離筵如昨日，春柳見霜枯。
                </div>
                
                <div class="paragraph">
                    未辱錦繡段，時蒙雙鯉魚。
                </div>
                
                <div class="paragraph">
                    憶昔參几杖，雍容覷規模。
                </div>
                
                <div class="paragraph">
                    引接開藻鑒，高明通事樞。
                </div>
                
                <div class="paragraph">
                    門生五七輩，寂寞半白鬚。
                </div>
                
                <div class="paragraph">
                    談經落麈尾，行樂從籃輿。
                </div>
                
                <div class="paragraph">
                    看竹辟彊宅，閱士黄公壚。
                </div>
                
                <div class="paragraph">
                    雪屋煮茶藥，晴簷張畫圖。
                </div>
                
                <div class="paragraph">
                    幽寺促燈火，青氈置摴蒱。
                </div>
                
                <div class="paragraph">
                    遶牀叫一擲，十白九雉盧。
                </div>
                
                <div class="paragraph">
                    蔡澤來分功，袁耽必上都。
                </div>
                
                <div class="paragraph">
                    開旗縱七走，破竹殄羣胡。
                </div>
                
                <div class="paragraph">
                    成梟燭爲明，挾長朋佐呼。
                </div>
                
                <div class="paragraph">
                    終飲見溫克，所爭匪錙銖。
                </div>
                
                <div class="paragraph">
                    誰令運甓翁，見謂牧豬奴。
                </div>
                
                <div class="paragraph">
                    事託丈人重，乃愛屋上烏。
                </div>
                
                <div class="paragraph">
                    舊言如對面，形迹滯舟車。
                </div>
                
                <div class="paragraph">
                    風簾想隠几，天籟鳴寒梧。
                </div>
                
                <div class="paragraph">
                    尚喜讀書否，還能把酒無。
                </div>
                
                <div class="paragraph">
                    鄴城渺塵沙，冠蓋若秋蕖。
                </div>
                
                <div class="paragraph">
                    相過問寒溫，意氣馳九衢。
                </div>
                
                <div class="paragraph">
                    楚客雖工瑟，齊人本好竽。
                </div>
                
                <div class="paragraph">
                    永懷溟海量，北斗不可斟。
                </div>
                
                <div class="paragraph">
                    勝夜親筆墨，因來明月珠。
                </div>
                
        </div>
    </div>
</body>

</html>