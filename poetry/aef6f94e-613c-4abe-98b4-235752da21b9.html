<!DOCTYPE html>
<html>

<head>
    <title>
        憫時命
    </title>
    <meta name="keywords" content="憫時命 -- 嚴羽">
    <meta name="description" content="憫時命 -- 嚴羽">
    <meta property="og:title" content="憫時命">
    <meta property="og:url" content="https://vwood.xyz/poetry/aef6f94e-613c-4abe-98b4-235752da21b9.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            憫時命
        </h2>
        <div class="author"><a href="/author/f3efa0b8-134e-4a9a-a7f2-53d20b85d0c0.html" title="嚴羽" target="_blank">
                嚴羽
            </a> (宋)
        </div>
        <div class="paragraphs">
            
                <div class="paragraph">
                    憫時命之不當兮，去重華之日遠。
                </div>
                
                <div class="paragraph">
                    懷貞慤之操行兮，遭此世之淟涊。
                </div>
                
                <div class="paragraph">
                    志浩蕩以耿介兮，思低回而蹇産。
                </div>
                
                <div class="paragraph">
                    衆日進而蔽壅兮，何靈修之爲怨。
                </div>
                
                <div class="paragraph">
                    固時俗之俇儴兮，背矩矱而不可化。
                </div>
                
                <div class="paragraph">
                    獨好修以增姱兮，宜反謂余以多詐。
                </div>
                
                <div class="paragraph">
                    惟天地之可正兮，指黄泉以爲期。
                </div>
                
                <div class="paragraph">
                    欲予屈心以從俗兮，雖九死其猶不忍爲。
                </div>
                
                <div class="paragraph">
                    執太原之獶兮，蹈焦原之峻。
                </div>
                
                <div class="paragraph">
                    世沈淖而莫予知兮，吾愈岧嶤而自信。
                </div>
                
                <div class="paragraph">
                    昔伯陽之逢紛兮，時亦云其遑遑。
                </div>
                
                <div class="paragraph">
                    繄周公不復夢兮，曷疑尼父之惋傷。
                </div>
                
                <div class="paragraph">
                    陰與陽其轇轕兮，天與地其回薄。
                </div>
                
                <div class="paragraph">
                    八柱將撓兮，四極安託。
                </div>
                
                <div class="paragraph">
                    嗟予生之多艱兮，哀衆命之將落。
                </div>
                
                <div class="paragraph">
                    願披志而抽憑兮，思自近而不可得。
                </div>
                
                <div class="paragraph">
                    獨挹抑而無誰語兮，怊茫洋而焉極。
                </div>
                
                <div class="paragraph">
                    涕淫溢而澒溶兮，面高穹而歎息。
                </div>
                
                <div class="paragraph">
                    吾將遯俗以潔居兮，從巢父於箕山。
                </div>
                
                <div class="paragraph">
                    采三秀而嚥蒼柏兮，聊以終吾之永年。
                </div>
                
                <div class="paragraph">
                    哀山谷之多風兮，霰雪冥冥而不見天。
                </div>
                
                <div class="paragraph">
                    豺狼縱目以相嗥兮，虎豹羣而食人。
                </div>
                
                <div class="paragraph">
                    信自適而無所兮，蹇淹留而戃恍。
                </div>
                
                <div class="paragraph">
                    目眈眈而外浮兮，精專專而獨往。
                </div>
                
                <div class="paragraph">
                    搴太清以爲佩兮，攬灝氣以爲圭。
                </div>
                
                <div class="paragraph">
                    芳颯遝而並御兮，豈獨椒桂與江蘺。
                </div>
                
                <div class="paragraph">
                    厭此世之多囂兮，將遠跳而去之。
                </div>
                
                <div class="paragraph">
                    揭太乙之長竿兮，建招摇之飛旗。
                </div>
                
                <div class="paragraph">
                    天吳爲余奔走兮，龍伯爲余指麾。
                </div>
                
                <div class="paragraph">
                    折鄧林以爲策兮，眇八合而驅馳。
                </div>
                
                <div class="paragraph">
                    左裾拂乎崑崙兮，右袂掩乎月窟。
                </div>
                
                <div class="paragraph">
                    訪混沌之所止兮，超青冥而荒忽。
                </div>
                
                <div class="paragraph">
                    撫盤古之頂兮，挽天皇之臂。
                </div>
                
                <div class="paragraph">
                    敘余心而敶詞兮，曷爲乎鴻荒之不再世。
                </div>
                
                <div class="paragraph">
                    吾將揭北斗而量九州兮，均人命之所與。
                </div>
                
                <div class="paragraph">
                    定日月之所舍兮，使長照臨此下土。
                </div>
                
                <div class="paragraph">
                    又恐羣靈之好讒兮，俾上帝之憑怒。
                </div>
                
                <div class="paragraph">
                    不照余之精誠兮，吾將安訴。
                </div>
                
                <div class="paragraph">
                    臨天路而徬徨，魂廷廷兮失度。
                </div>
                
                <div class="paragraph">
                    亂曰：邅余車以來歸兮，曾何足以舒憂。
                </div>
                
                <div class="paragraph">
                    羌靈修之不吾祐兮，於今之人其何尤。
                </div>
                
                <div class="paragraph">
                    懷余情而終古兮，聊與化而逍遥。
                </div>
                
        </div>
    </div>
</body>

</html>