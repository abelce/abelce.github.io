<!DOCTYPE html>
<html>

<head>
    <title>
        九奮 東首
    </title>
    <meta name="keywords" content="九奮 東首 -- 薛季宣">
    <meta name="description" content="九奮 東首 -- 薛季宣">
    <meta property="og:title" content="九奮 東首">
    <meta property="og:url" content="https://vwood.xyz/poetry/9d8126d1-afed-41a8-b6f8-a35602f53f04.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            九奮 東首
        </h2>
        <div class="author"><a href="/author/e8eec4a8-e60d-4af1-9b7c-5448bb2828be.html" title="薛季宣" target="_blank">
                薛季宣
            </a> (宋)
        </div>
        <div class="paragraphs">
            
                <div class="paragraph">
                    愁城結余之方寸兮，羅累千之雉堞。
                </div>
                
                <div class="paragraph">
                    繚其外惟怨水兮，如褰裳之不可涉。
                </div>
                
                <div class="paragraph">
                    揖輸般俾攻以械兮，訴余曰罔克。
                </div>
                
                <div class="paragraph">
                    礪利刃而斬其關兮，礙重門而莫得。
                </div>
                
                <div class="paragraph">
                    登東丘而延佇兮，見滄溟之滉瀁。
                </div>
                
                <div class="paragraph">
                    深湛漫兮，受百川之漭漭。
                </div>
                
                <div class="paragraph">
                    朝與夕有汐潮兮，冉冉來而西漲。
                </div>
                
                <div class="paragraph">
                    江河之波倒流而西傾兮，泝崇丘而以上。
                </div>
                
                <div class="paragraph">
                    欻忽洄流兮已往，來孰使之然兮去誰與讓。
                </div>
                
                <div class="paragraph">
                    曰夏后之勤勞兮，導川流之歸王。
                </div>
                
                <div class="paragraph">
                    執玉帛而朝萬邦兮，淩會稽而會計。
                </div>
                
                <div class="paragraph">
                    穆百神之受其職兮，罔或不至。
                </div>
                
                <div class="paragraph">
                    瑣防風氏之恃修軀兮，朝宗敢後。
                </div>
                
                <div class="paragraph">
                    缺我析兮破齊斧，骨專車兮以徇于天下。
                </div>
                
                <div class="paragraph">
                    于越守東藩而奉其祀兮，盛侵淫于中世。
                </div>
                
                <div class="paragraph">
                    句踐王兮始大，北爭衡兮吳會。
                </div>
                
                <div class="paragraph">
                    棲會稽而幾不免其身兮，惟種蠡之與謀。
                </div>
                
                <div class="paragraph">
                    朝嘗膽以苦身兮，將反之于寇讎。
                </div>
                
                <div class="paragraph">
                    吳夫差之不仁兮，忍闔廬之餘恨。
                </div>
                
                <div class="paragraph">
                    甘蟲蠹心兮，尚不靦乎其面。
                </div>
                
                <div class="paragraph">
                    說妖女而築姑蘇兮，咈胥臣之悶悶。
                </div>
                
                <div class="paragraph">
                    乘鴟夷而蹈斤溝兮，不及夫椒之親見。
                </div>
                
                <div class="paragraph">
                    麋鹿遊于吳宮兮，火災興于探燕。
                </div>
                
                <div class="paragraph">
                    羌伯越于中原兮，通舟梁于梁宋。
                </div>
                
                <div class="paragraph">
                    痛曾孫之殞其緒兮，西面朝于雲夢。
                </div>
                
                <div class="paragraph">
                    鄂渚豫章有虎狼之遺跡兮，曾不知其所重。
                </div>
                
                <div class="paragraph">
                    虛鍾離而徠封豕兮，寧待我師之所控。
                </div>
                
                <div class="paragraph">
                    心招摇兮故丘，將蹈海兮襲滄流。
                </div>
                
                <div class="paragraph">
                    望鯨鯢兮山峙，蹇産吾心兮索然無氣。
                </div>
                
        </div>
    </div>
</body>

</html>