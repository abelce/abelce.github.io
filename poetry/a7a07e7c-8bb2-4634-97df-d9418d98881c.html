<!DOCTYPE html>
<html>

<head>
    <title>
        今月二日不自量度輒以詩一首四十韻干凟尊嚴伏蒙仁恩俯賜披覽獎踰其實情溢於辭顧惟疎蕪曷用酬戴輒復五言四十韻詩獻上亦詩人詠嘆不足之義也
    </title>
    <meta name="keywords" content="今月二日不自量度輒以詩一首四十韻干凟尊嚴伏蒙仁恩俯賜披覽獎踰其實情溢於辭顧惟疎蕪曷用酬戴輒復五言四十韻詩獻上亦詩人詠嘆不足之義也 -- 李商隱">
    <meta name="description" content="今月二日不自量度輒以詩一首四十韻干凟尊嚴伏蒙仁恩俯賜披覽獎踰其實情溢於辭顧惟疎蕪曷用酬戴輒復五言四十韻詩獻上亦詩人詠嘆不足之義也 -- 李商隱">
    <meta property="og:title" content="今月二日不自量度輒以詩一首四十韻干凟尊嚴伏蒙仁恩俯賜披覽獎踰其實情溢於辭顧惟疎蕪曷用酬戴輒復五言四十韻詩獻上亦詩人詠嘆不足之義也">
    <meta property="og:url" content="https://vwood.xyz/poetry/a7a07e7c-8bb2-4634-97df-d9418d98881c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            今月二日不自量度輒以詩一首四十韻干凟尊嚴伏蒙仁恩俯賜披覽獎踰其實情溢於辭顧惟疎蕪曷用酬戴輒復五言四十韻詩獻上亦詩人詠嘆不足之義也
        </h2>
        <div class="author"><a href="/author/bd7946b0-c804-4bd3-9e5f-662889d24617.html" title="李商隱" target="_blank">
                李商隱
            </a> (唐)
        </div>
        <div class="paragraphs">
            
                <div class="paragraph">
                    家擅無雙譽，朝居第一功。
                </div>
                
                <div class="paragraph">
                    四時當首夏，八節應條風。
                </div>
                
                <div class="paragraph">
                    滌濯臨清濟，巉巖倚碧嵩。
                </div>
                
                <div class="paragraph">
                    鮑壺冰皎潔，王佩玉丁東。
                </div>
                
                <div class="paragraph">
                    處劇張京兆，通經戴侍中。
                </div>
                
                <div class="paragraph">
                    將星臨迥夜，卿月麗層穹。
                </div>
                
                <div class="paragraph">
                    下令銷秦盜，高談破宋聾。
                </div>
                
                <div class="paragraph">
                    含霜太山竹，拂霧嶧陽桐。
                </div>
                
                <div class="paragraph">
                    樂道乾知退，當官蹇匪躬。
                </div>
                
                <div class="paragraph">
                    服箱青海馬，入兆渭川熊。
                </div>
                
                <div class="paragraph">
                    固是符真宰，徒勞讓化工。
                </div>
                
                <div class="paragraph">
                    鳳池春瀲豔，雞樹曉曈曨。
                </div>
                
                <div class="paragraph">
                    願守三章約，還期九譯通。
                </div>
                
                <div class="paragraph">
                    薰琴調大舜，寶瑟和神農。
                </div>
                
                <div class="paragraph">
                    慷慨資元老，周旋值狡童。
                </div>
                
                <div class="paragraph">
                    仲尼羞問陣，魏絳喜和戎。
                </div>
                
                <div class="paragraph">
                    欵欵將除蠧，孜孜欲達聰。
                </div>
                
                <div class="paragraph">
                    所求因渭濁，安肯與雷同。
                </div>
                
                <div class="paragraph">
                    物議將調鼎，君恩忽賜弓。
                </div>
                
                <div class="paragraph">
                    開吳相上下，全蜀占西東。
                </div>
                
                <div class="paragraph">
                    銳卒魚懸餌，豪胥鳥在籠。
                </div>
                
                <div class="paragraph">
                    疲民呼杜母，隣國仰羊公。
                </div>
                
                <div class="paragraph">
                    置驛推東道，安禪合北宗。
                </div>
                
                <div class="paragraph">
                    嘉賓增重價，上士悟真空。
                </div>
                
                <div class="paragraph">
                    扇舉遮王導，樽開見孔融。
                </div>
                
                <div class="paragraph">
                    煙飛愁舞罷，塵定惜歌終。
                </div>
                
                <div class="paragraph">
                    岸柳兼池綠，園花映燭紅。
                </div>
                
                <div class="paragraph">
                    未曾周顗醉，轉覺季之恭。
                </div>
                
                <div class="paragraph">
                    繫滯喧人望，便蕃屬聖衷。
                </div>
                
                <div class="paragraph">
                    天書何日降，庭燎幾時烘。
                </div>
                
                <div class="paragraph">
                    早歲乖投刺，今晨幸發蒙。
                </div>
                
                <div class="paragraph">
                    遠途哀跛鼈，薄藝獎雕蟲。
                </div>
                
                <div class="paragraph">
                    故事曾尊隗，前修有薦雄。
                </div>
                
                <div class="paragraph">
                    終須煩刻畫，聊擬更磨礲。
                </div>
                
                <div class="paragraph">
                    蠻嶺晴留雪，巴江晚帶楓。
                </div>
                
                <div class="paragraph">
                    營巢憐越燕，裂帛待燕鴻。
                </div>
                
                <div class="paragraph">
                    自苦誠先檗，長飄不後蓬。
                </div>
                
                <div class="paragraph">
                    容華雖少健，思緒即悲翁。
                </div>
                
                <div class="paragraph">
                    感激淮山館，優游碣石宮。
                </div>
                
                <div class="paragraph">
                    待公三入相，丕祚始無窮。
                </div>
                
        </div>
    </div>
</body>

</html>