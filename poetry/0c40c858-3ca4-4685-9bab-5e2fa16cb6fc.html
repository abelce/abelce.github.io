<!DOCTYPE html>
<html>

<head>
    <title>
        劉朝散長源淮夫劉先生彝之子孝弟有賢行年六十一且致仕侍其親義興爲賦詩一首
    </title>
    <meta name="keywords" content="劉朝散長源淮夫劉先生彝之子孝弟有賢行年六十一且致仕侍其親義興爲賦詩一首 -- 程俱">
    <meta name="description" content="劉朝散長源淮夫劉先生彝之子孝弟有賢行年六十一且致仕侍其親義興爲賦詩一首 -- 程俱">
    <meta property="og:title" content="劉朝散長源淮夫劉先生彝之子孝弟有賢行年六十一且致仕侍其親義興爲賦詩一首">
    <meta property="og:url" content="https://vwood.xyz/poetry/0c40c858-3ca4-4685-9bab-5e2fa16cb6fc.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            劉朝散長源淮夫劉先生彝之子孝弟有賢行年六十一且致仕侍其親義興爲賦詩一首
        </h2>
        <div class="author"><a href="/author/731780bf-a9e1-4ca6-a2c3-27567ef5b662.html" title="程俱" target="_blank">
                程俱
            </a> (宋)
        </div>
        <div class="paragraphs">
            
                <div class="paragraph">
                    劉侯六十衣綵衣，上堂娛戲如嬰兒。
                </div>
                
                <div class="paragraph">
                    慈顔華髪顧之笑，坐令寒日生春暉。
                </div>
                
                <div class="paragraph">
                    折腰歛板三十載，晚登名籍黄金閨。
                </div>
                
                <div class="paragraph">
                    緋衫裹束不料暖，况坐筦庫窮刀錐。
                </div>
                
                <div class="paragraph">
                    古心古貎乃天與，雖欲嫵媚將安施。
                </div>
                
                <div class="paragraph">
                    一朝拂袖不回顧，擇鄰問舍荆溪湄。
                </div>
                
                <div class="paragraph">
                    人言家徒四壁立，如君四壁初無之。
                </div>
                
                <div class="paragraph">
                    我知劉侯有至樂，視世五鼎同糠糜。
                </div>
                
                <div class="paragraph">
                    分陰不博雙白璧，啜菽自作羔豚肥。
                </div>
                
                <div class="paragraph">
                    有兒教飭知禮節，不以口耳傳書詩。
                </div>
                
                <div class="paragraph">
                    應門侍坐走前後，翼翼想見名家規。
                </div>
                
                <div class="paragraph">
                    天恩優老命之仕，俾繼祿食安其私。
                </div>
                
                <div class="paragraph">
                    古人未必兼有此，篤行知足如君稀。
                </div>
                
                <div class="paragraph">
                    聖皇側席思厚俗，詔取八行登前龜。
                </div>
                
                <div class="paragraph">
                    向來蒲輪走四海，有賢如此誰當知。
                </div>
                
                <div class="paragraph">
                    冥鴻一舉不可挽，道路仰首空嗟咨。
                </div>
                
        </div>
    </div>
</body>

</html>