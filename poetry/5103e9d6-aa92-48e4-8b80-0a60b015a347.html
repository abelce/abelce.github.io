<!DOCTYPE html>
<html>

<head>
    <title>
        與無行禪師同遊鷲嶺瞻奉既訖遐眺鄉關無任殷憂聊述所懷爲雜言詩
    </title>
    <meta name="keywords" content="與無行禪師同遊鷲嶺瞻奉既訖遐眺鄉關無任殷憂聊述所懷爲雜言詩 -- 義淨">
    <meta name="description" content="與無行禪師同遊鷲嶺瞻奉既訖遐眺鄉關無任殷憂聊述所懷爲雜言詩 -- 義淨">
    <meta property="og:title" content="與無行禪師同遊鷲嶺瞻奉既訖遐眺鄉關無任殷憂聊述所懷爲雜言詩">
    <meta property="og:url" content="https://vwood.xyz/poetry/5103e9d6-aa92-48e4-8b80-0a60b015a347.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            與無行禪師同遊鷲嶺瞻奉既訖遐眺鄉關無任殷憂聊述所懷爲雜言詩
        </h2>
        <div class="author"><a href="/author/c331943b-8201-422c-83fc-87ba7e212206.html" title="義淨" target="_blank">
                義淨
            </a> (唐)
        </div>
        <div class="paragraphs">
            
                <div class="paragraph">
                    觀化祇山頂，流睇古王城。
                </div>
                
                <div class="paragraph">
                    萬載池猶潔，千年苑尚清。
                </div>
                
                <div class="paragraph">
                    髣髴影堅路，摧殘廣脇𡺡。
                </div>
                
                <div class="paragraph">
                    七寶仙臺亡舊跡，四彩天花絕雨聲。
                </div>
                
                <div class="paragraph">
                    聲華日以遠，自恨生何晚。
                </div>
                
                <div class="paragraph">
                    既傷火宅眩中門，還嗟寶渚迷長坂。
                </div>
                
                <div class="paragraph">
                    步陟平郊望，心遊七海上。
                </div>
                
                <div class="paragraph">
                    擾擾三界溺邪津，渾渾萬品亡真匠。
                </div>
                
                <div class="paragraph">
                    唯有能仁獨圓悟，廓塵靜浪開玄路。
                </div>
                
                <div class="paragraph">
                    創逢肌命棄身城，更爲求人崩意樹。
                </div>
                
                <div class="paragraph">
                    持囊畢契戒珠淨，被甲要心忍衣固。
                </div>
                
                <div class="paragraph">
                    三祇不倦陵二車，一足忘勞超九數。
                </div>
                
                <div class="paragraph">
                    定瀲江清沐久結，智劍霜凝斬新霧。
                </div>
                
                <div class="paragraph">
                    無邊大劫無不脩，六時愍生遵六度。
                </div>
                
                <div class="paragraph">
                    度有流光功德收，金河示滅歸常住。
                </div>
                
                <div class="paragraph">
                    鶴林權唱演功周，聖徒往昔傳餘響。
                </div>
                
                <div class="paragraph">
                    龍宮秘典海中探，石室真言山處仰。
                </div>
                
                <div class="paragraph">
                    流教在茲辰，傳芳代有人。
                </div>
                
                <div class="paragraph">
                    沙河雪嶺迷朝徑，巨海鴻崖亂夜津。
                </div>
                
                <div class="paragraph">
                    入萬死，求一生。
                </div>
                
                <div class="paragraph">
                    投針偶穴非同喻，束馬懸車豈等程。
                </div>
                
                <div class="paragraph">
                    不徇今身樂，無祈後代榮。
                </div>
                
                <div class="paragraph">
                    誓捨危軀追勝義，咸希畢契傳燈情。
                </div>
                
                <div class="paragraph">
                    勞歌勿復陳，延眺且周巡。
                </div>
                
                <div class="paragraph">
                    東睇女巒留二迹，西馳鹿苑去三輪。
                </div>
                
                <div class="paragraph">
                    北睨舍城池尚在，南睎尊嶺穴猶存。
                </div>
                
                <div class="paragraph">
                    五峰秀，百池分。
                </div>
                
                <div class="paragraph">
                    粲粲鮮花明四曜，輝輝道樹鏡三春。
                </div>
                
                <div class="paragraph">
                    揚錫指山阿，攜步上祇陀。
                </div>
                
                <div class="paragraph">
                    既覩如來疊衣石，復觀天授迸餘峨。
                </div>
                
                <div class="paragraph">
                    佇靈鎮梵嶽，凝思遍生河。
                </div>
                
                <div class="paragraph">
                    金花逸掌儀前奉，芳蓋陵虛殿後過。
                </div>
                
                <div class="paragraph">
                    旋遶經行砌，目想如神契。
                </div>
                
                <div class="paragraph">
                    迴斯少福澗生津，共會龍華捨塵翳。
                </div>
                
        </div>
    </div>
</body>

</html>