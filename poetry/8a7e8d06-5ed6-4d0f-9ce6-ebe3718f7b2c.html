<!DOCTYPE html>
<html>

<head>
    <title>
        有贈余以端谿綠石枕與蘄州竹簟皆佳物也余既喜睡而得此二者不勝其樂奉呈原父舍人聖俞直講
    </title>
    <meta name="keywords" content="有贈余以端谿綠石枕與蘄州竹簟皆佳物也余既喜睡而得此二者不勝其樂奉呈原父舍人聖俞直講 -- 歐陽修">
    <meta name="description" content="有贈余以端谿綠石枕與蘄州竹簟皆佳物也余既喜睡而得此二者不勝其樂奉呈原父舍人聖俞直講 -- 歐陽修">
    <meta property="og:title" content="有贈余以端谿綠石枕與蘄州竹簟皆佳物也余既喜睡而得此二者不勝其樂奉呈原父舍人聖俞直講">
    <meta property="og:url" content="https://vwood.xyz/poetry/8a7e8d06-5ed6-4d0f-9ce6-ebe3718f7b2c.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            有贈余以端谿綠石枕與蘄州竹簟皆佳物也余既喜睡而得此二者不勝其樂奉呈原父舍人聖俞直講
        </h2>
        <div class="author"><a href="/author/c669d032-24e5-40a9-b8be-acf74ab08258.html" title="歐陽修" target="_blank">
                歐陽修
            </a> (宋)
        </div>
        <div class="paragraphs">
            
                <div class="paragraph">
                    端谿琢出缺月樣，蘄州織成雙水紋。
                </div>
                
                <div class="paragraph">
                    呼兒置枕展方簟，赤日正午天無雲。
                </div>
                
                <div class="paragraph">
                    黄琉璃光綠玉潤，瑩浄冷滑無埃塵。
                </div>
                
                <div class="paragraph">
                    憶昨開封暫陳力，屢乞殘骸避煩劇。
                </div>
                
                <div class="paragraph">
                    聖君哀憐大臣閔，察見衰病非虛飾。
                </div>
                
                <div class="paragraph">
                    猶蒙不使如罪去，特許遷官還舊職。
                </div>
                
                <div class="paragraph">
                    選材臨事不堪用，見利無慙惟苟得。
                </div>
                
                <div class="paragraph">
                    一從僦舍居城南，官不坐曹門少客。
                </div>
                
                <div class="paragraph">
                    自然唯與睡相宜，以懶遭閑何愜適。
                </div>
                
                <div class="paragraph">
                    從來羸茶苦疲困，況此煩羣正炎赫。
                </div>
                
                <div class="paragraph">
                    少壯喘息人莫聽，中年鼻鼾尤惡聲。
                </div>
                
                <div class="paragraph">
                    癡兒掩耳謂雷作，竈婦驚窺疑釜鳴。
                </div>
                
                <div class="paragraph">
                    蒼蠅蠛蠓任緣撲，蠹書懶架拋縱橫。
                </div>
                
                <div class="paragraph">
                    神昏氣燭一如此，言語思慮何由清。
                </div>
                
                <div class="paragraph">
                    嘗聞李白好飲酒，欲與鐺杓同生死。
                </div>
                
                <div class="paragraph">
                    我今好睡又過之，身與二物爲三爾。
                </div>
                
                <div class="paragraph">
                    江西得請在旦暮，收拾歸裝從此始。
                </div>
                
                <div class="paragraph">
                    終當卷簟携枕去，筑室買田清潁尾。
                </div>
                
        </div>
    </div>
</body>

</html>