<!DOCTYPE html>
<html>

<head>
    <title>
        送呂主簿還任永豐
    </title>
    <meta name="keywords" content="送呂主簿還任永豐 -- 方回">
    <meta name="description" content="送呂主簿還任永豐 -- 方回">
    <meta property="og:title" content="送呂主簿還任永豐">
    <meta property="og:url" content="https://vwood.xyz/poetry/7cfbdec4-c067-4289-a3cc-049e28d1524b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送呂主簿還任永豐
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    吾友陸太初，擢第歲丙辰。
                </div>
                
                <div class="paragraph">
                    同舟下歙灘，羣英對楓宸。
                </div>
                
                <div class="paragraph">
                    於時程訥相，中書秉洪鈞。
                </div>
                
                <div class="paragraph">
                    拔我魏靜翁，丞郎厠朝紳。
                </div>
                
                <div class="paragraph">
                    明年去其位，出使洞庭濱。
                </div>
                
                <div class="paragraph">
                    回也實同行，兩見桃源春。
                </div>
                
                <div class="paragraph">
                    己未入江險，鄂城飛戰塵。
                </div>
                
                <div class="paragraph">
                    近歲亡國相，再造誇庚申。
                </div>
                
                <div class="paragraph">
                    金陵留舉子，始獲識偉人。
                </div>
                
                <div class="paragraph">
                    公年二十三，太初之館賓。
                </div>
                
                <div class="paragraph">
                    回年三十四，太初之鄉鄰。
                </div>
                
                <div class="paragraph">
                    四十六載別，世事難具陳。
                </div>
                
                <div class="paragraph">
                    後歲公七袠，明年我八旬。
                </div>
                
                <div class="paragraph">
                    雪髯對舉酒，談詩如有神。
                </div>
                
                <div class="paragraph">
                    健筆涸湖海，便腹羅星辰。
                </div>
                
                <div class="paragraph">
                    匪玉亦匪珠，自有席上珍。
                </div>
                
                <div class="paragraph">
                    近世澆薄俗，百僞無一真。
                </div>
                
                <div class="paragraph">
                    二老舉措間，復還天地淳。
                </div>
                
                <div class="paragraph">
                    醉鄉闢坦途，永無荆與榛。
                </div>
                
                <div class="paragraph">
                    傍觀果孰識，無懷葛天民。
                </div>
                
                <div class="paragraph">
                    一邑主簿領，內省忘屈伸。
                </div>
                
                <div class="paragraph">
                    歸隠匡廬峰，寄雁或可頻。
                </div>
                
        </div>
    </div>
</body>

</html>