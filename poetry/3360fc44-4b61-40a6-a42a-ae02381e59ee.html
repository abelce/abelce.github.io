<!DOCTYPE html>
<html>

<head>
    <title>
        送宋叔海郎中總領湖北
    </title>
    <meta name="keywords" content="送宋叔海郎中總領湖北 -- 鄭剛中">
    <meta name="description" content="送宋叔海郎中總領湖北 -- 鄭剛中">
    <meta property="og:title" content="送宋叔海郎中總領湖北">
    <meta property="og:url" content="https://vwood.xyz/poetry/3360fc44-4b61-40a6-a42a-ae02381e59ee.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送宋叔海郎中總領湖北
        </h2>
        <div class="author"><a href="/author/6fa68b2a-29df-4d99-bd8c-0bdc9915e27f.html" title="鄭剛中" target="_blank">
                鄭剛中
            </a> (宋)
        </div>
        <div class="paragraphs">
            
                <div class="paragraph">
                    余生得奇疾，傲世事矜倨。
                </div>
                
                <div class="paragraph">
                    錯落氣少合，指摘心不恕。
                </div>
                
                <div class="paragraph">
                    人亦謂可憎，不作朋友數。
                </div>
                
                <div class="paragraph">
                    自分與西山，終焉約良俉。
                </div>
                
                <div class="paragraph">
                    憶昨奉嚴召，孤跡踏朝路。
                </div>
                
                <div class="paragraph">
                    楓落吳江冷，此是識君處。
                </div>
                
                <div class="paragraph">
                    東廚竊餘餼，西府共官署。
                </div>
                
                <div class="paragraph">
                    文書入同閲，茵馮出聯馭。
                </div>
                
                <div class="paragraph">
                    從違一毫髪，所適無異趣。
                </div>
                
                <div class="paragraph">
                    重愧牛鐸凡，不與黄鍾迕。
                </div>
                
                <div class="paragraph">
                    霜蹄入天衢，先我呈遠步。
                </div>
                
                <div class="paragraph">
                    所幸時從容，一笑或相遇。
                </div>
                
                <div class="paragraph">
                    君今持使節，忽此戒徒御。
                </div>
                
                <div class="paragraph">
                    分袂固良苦，餘懷尚能布。
                </div>
                
                <div class="paragraph">
                    北方暗虜馬，君相勤遠慮。
                </div>
                
                <div class="paragraph">
                    正當收杞梓，留作廟堂助。
                </div>
                
                <div class="paragraph">
                    何爲使吾子，千里治財賦。
                </div>
                
                <div class="paragraph">
                    蒼璧白鹿皮，似亦失所措。
                </div>
                
                <div class="paragraph">
                    君如玉壺冰，透裏無滓污。
                </div>
                
                <div class="paragraph">
                    清詩近道要，容易不肯吐。
                </div>
                
                <div class="paragraph">
                    人於寸管中，時見斑一露。
                </div>
                
                <div class="paragraph">
                    其如濟劇手，妙敏難悉疏。
                </div>
                
                <div class="paragraph">
                    刀硎未輕發，千牛已神怖。
                </div>
                
                <div class="paragraph">
                    使圖中興業，吾知有餘裕。
                </div>
                
                <div class="paragraph">
                    無乃上流勢，貔虎夕屯聚。
                </div>
                
                <div class="paragraph">
                    三軍儻不飽，難以責堅戍。
                </div>
                
                <div class="paragraph">
                    千金日致之，又懼民生蠧。
                </div>
                
                <div class="paragraph">
                    聊煩笑談頃，非君可誰付。
                </div>
                
                <div class="paragraph">
                    長江八月風，帆飽舟楫具。
                </div>
                
                <div class="paragraph">
                    結束持行李，功名戒遲暮。
                </div>
                
                <div class="paragraph">
                    如聞豫章北，下接武昌渡。
                </div>
                
                <div class="paragraph">
                    公餘一樽酒，時可對親故。
                </div>
                
                <div class="paragraph">
                    孰與紅塵中，輪蹄日馳騖。
                </div>
                
                <div class="paragraph">
                    嗟余蒲柳姿，領髪已垂素。
                </div>
                
                <div class="paragraph">
                    雙溪有小園，清流鎖烟霧。
                </div>
                
                <div class="paragraph">
                    年来枕邉夢，合眼見鷗鷺。
                </div>
                
                <div class="paragraph">
                    焉堪久勞役，短豆成戀顧。
                </div>
                
                <div class="paragraph">
                    不待相汰逐，襆被行亦去。
                </div>
                
                <div class="paragraph">
                    今兹懷别恨，密坐不能訴。
                </div>
                
                <div class="paragraph">
                    酒闌可無言，君行已稱遽。
                </div>
                
        </div>
    </div>
</body>

</html>