<!DOCTYPE html>
<html>

<head>
    <title>
        送劉希道龍圖赴秦亭
    </title>
    <meta name="keywords" content="送劉希道龍圖赴秦亭 -- 呂陶">
    <meta name="description" content="送劉希道龍圖赴秦亭 -- 呂陶">
    <meta property="og:title" content="送劉希道龍圖赴秦亭">
    <meta property="og:url" content="https://vwood.xyz/poetry/2b4b5572-000e-4854-90a9-d1c73e8f6673.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            送劉希道龍圖赴秦亭
        </h2>
        <div class="author"><a href="/author/ef81a123-4c50-4fd2-85c1-3ece2cbb71bb.html" title="呂陶" target="_blank">
                呂陶
            </a> (宋)
        </div>
        <div class="paragraphs">
            
                <div class="paragraph">
                    君子異衆人，所繫惟大節。
                </div>
                
                <div class="paragraph">
                    著見在功業，何嘗一毫缺。
                </div>
                
                <div class="paragraph">
                    幽能動金石，明可貫日月。
                </div>
                
                <div class="paragraph">
                    其間有用舍，舒卷不同轍。
                </div>
                
                <div class="paragraph">
                    言之尺與尋，輕重自區别。
                </div>
                
                <div class="paragraph">
                    公以道德進，義操非孑孑。
                </div>
                
                <div class="paragraph">
                    早歲在言路，屢補衮衣闕。
                </div>
                
                <div class="paragraph">
                    一語定大計，永祚慶綿瓞。
                </div>
                
                <div class="paragraph">
                    西來委重鎮，遠業粗施施。
                </div>
                
                <div class="paragraph">
                    岷峨固不動，江漢亦澄澈。
                </div>
                
                <div class="paragraph">
                    譬如公輸木，巨細歸檃括。
                </div>
                
                <div class="paragraph">
                    又如后夔音，合止付椌楬。
                </div>
                
                <div class="paragraph">
                    爾其遂生成，吾豈任呴沬。
                </div>
                
                <div class="paragraph">
                    愚者多競利，破産營酒蘖。
                </div>
                
                <div class="paragraph">
                    官緡逋數萬，私計鮮毫髮。
                </div>
                
                <div class="paragraph">
                    雖云鬻兒女，未免就縲紲。
                </div>
                
                <div class="paragraph">
                    巨械壓羸頸，重箠困流血。
                </div>
                
                <div class="paragraph">
                    亦有凍餒斃，枯骸不藏穴。
                </div>
                
                <div class="paragraph">
                    兹事關進退，聞之宜結舌。
                </div>
                
                <div class="paragraph">
                    壯哉仁者勇，拜疏爲論列。
                </div>
                
                <div class="paragraph">
                    詔書即日下，蠲除允公說。
                </div>
                
                <div class="paragraph">
                    皇慈極霶霑，治體非眇末。
                </div>
                
                <div class="paragraph">
                    推此不忍心，疲瘵庶全活。
                </div>
                
                <div class="paragraph">
                    方將秦川命，又仗元師鉞。
                </div>
                
                <div class="paragraph">
                    何時歸廊廟，民望甚饑渴。
                </div>
                
                <div class="paragraph">
                    天網舉無外，海勢包有截。
                </div>
                
                <div class="paragraph">
                    威德廣所被，神武專不殺。
                </div>
                
                <div class="paragraph">
                    兩階虞舜舞，六月宣王伐。
                </div>
                
                <div class="paragraph">
                    梯航走琛贐，早夜畏鞭撻。
                </div>
                
                <div class="paragraph">
                    相因太倉粟，紅腐以時發。
                </div>
                
                <div class="paragraph">
                    已朽外府貫，浩蕩流不竭。
                </div>
                
                <div class="paragraph">
                    乘此全盛力，萬事易裁割。
                </div>
                
                <div class="paragraph">
                    泰山可轉徙，巨浸可壅遏。
                </div>
                
                <div class="paragraph">
                    深惟漢唐治，丞輔次臯卨。
                </div>
                
                <div class="paragraph">
                    弱翁知故事，論議頗諄切。
                </div>
                
                <div class="paragraph">
                    開府善守文，規模亦宏闊。
                </div>
                
                <div class="paragraph">
                    敢告天子聖，邦基繫明哲。
                </div>
                
                <div class="paragraph">
                    斯言得之公，非以爲容悦。
                </div>
                
        </div>
    </div>
</body>

</html>