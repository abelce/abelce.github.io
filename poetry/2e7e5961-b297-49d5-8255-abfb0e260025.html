<!DOCTYPE html>
<html>

<head>
    <title>
        寄賦黄東發湖山精舍
    </title>
    <meta name="keywords" content="寄賦黄東發湖山精舍 -- 陳著">
    <meta name="description" content="寄賦黄東發湖山精舍 -- 陳著">
    <meta property="og:title" content="寄賦黄東發湖山精舍">
    <meta property="og:url" content="https://vwood.xyz/poetry/2e7e5961-b297-49d5-8255-abfb0e260025.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄賦黄東發湖山精舍
        </h2>
        <div class="author"><a href="/author/5df0cc4a-aca1-4bc1-8b09-06d9d464f196.html" title="陳著" target="_blank">
                陳著
            </a> (宋)
        </div>
        <div class="paragraphs">
            
                <div class="paragraph">
                    斷鼇奠極戲者誰，岷山如龍萬里馳。
                </div>
                
                <div class="paragraph">
                    大江之陽起衡岳，崒嵂散作千委蛇。
                </div>
                
                <div class="paragraph">
                    直趨四明卓秀偉，二百八十峯參差。
                </div>
                
                <div class="paragraph">
                    潮江合捧山駐脚，伏脈分行東西支。
                </div>
                
                <div class="paragraph">
                    東或峨眉或鳳翼，□□萬頃琉璃陂。
                </div>
                
                <div class="paragraph">
                    二靈龜浮挾霞嶼，大涵回顧藏嶮巇。
                </div>
                
                <div class="paragraph">
                    我昔經行一俯仰，問百年前□何其。
                </div>
                
                <div class="paragraph">
                    邇來世變那可道，前輩風流歸春澌。
                </div>
                
                <div class="paragraph">
                    山川無言黯失色，徒使旁觀重歔欷。
                </div>
                
                <div class="paragraph">
                    西來諸峯江之外，獨抱古青何巍巍。
                </div>
                
                <div class="paragraph">
                    遠踏渤澥瀰湠漫，近枕慈水清漣漪。
                </div>
                
                <div class="paragraph">
                    平生聽人歷鋪說，屐齒欲到足猶縻。
                </div>
                
                <div class="paragraph">
                    況彼地靈所融結，是爲之越老屈奇。
                </div>
                
                <div class="paragraph">
                    且聞勝處巧著屋，包括光景無餘遺。
                </div>
                
                <div class="paragraph">
                    幾年期我數語贅，終恐摸索非真知。
                </div>
                
                <div class="paragraph">
                    忽焉自省筆自舞，但說此翁他何疑。
                </div>
                
                <div class="paragraph">
                    怪石稜稜聳瘦骨，秀色隠隠開疏眉。
                </div>
                
                <div class="paragraph">
                    寬曠能容萬壑赴，峭特雄壓千秋卑。
                </div>
                
                <div class="paragraph">
                    雲雨蓄洩大功用，波濤變化皆文辭。
                </div>
                
                <div class="paragraph">
                    上而層陰入鳳凰，下而瑞脈生蘭芝。
                </div>
                
                <div class="paragraph">
                    浮□藹藹自來去，本相不受時牡脂。
                </div>
                
                <div class="paragraph">
                    曉猿不驚鶴不怨，幽花野草芳菲菲。
                </div>
                
                <div class="paragraph">
                    以所見見有如此，又何以觀山水爲。
                </div>
                
                <div class="paragraph">
                    君不見蘇子由詣京師，自謂終南嵩華雖已見，不若得見韓公琦。
                </div>
                
                <div class="paragraph">
                    又不見歐陽公贈別時，說道廬山高哉幾千仞，即此便是劉凝之。
                </div>
                
                <div class="paragraph">
                    我翁視此亦何愧，愧我蕪拙欠發揮。
                </div>
                
                <div class="paragraph">
                    若曰湖山精舍自品題，自有黄曹二賢之長詩。
                </div>
                
        </div>
    </div>
</body>

</html>