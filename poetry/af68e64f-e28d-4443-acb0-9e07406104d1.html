<!DOCTYPE html>
<html>

<head>
    <title>
        偶成轉韻七十二句贈四同舍
    </title>
    <meta name="keywords" content="偶成轉韻七十二句贈四同舍 -- 李商隱">
    <meta name="description" content="偶成轉韻七十二句贈四同舍 -- 李商隱">
    <meta property="og:title" content="偶成轉韻七十二句贈四同舍">
    <meta property="og:url" content="https://vwood.xyz/poetry/af68e64f-e28d-4443-acb0-9e07406104d1.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            偶成轉韻七十二句贈四同舍
        </h2>
        <div class="author"><a href="/author/bd7946b0-c804-4bd3-9e5f-662889d24617.html" title="李商隱" target="_blank">
                李商隱
            </a> (唐)
        </div>
        <div class="paragraphs">
            
                <div class="paragraph">
                    沛國東風吹大澤，蒲青柳碧春一色。
                </div>
                
                <div class="paragraph">
                    我來不見隆準人，瀝酒空餘廟中客。
                </div>
                
                <div class="paragraph">
                    征東同舍鴛與鸞，酒酣勸我懸征鞍。
                </div>
                
                <div class="paragraph">
                    藍山寶肆不可入，玉中仍是青琅玕。
                </div>
                
                <div class="paragraph">
                    武威將軍使中俠，少年箭道驚楊葉。
                </div>
                
                <div class="paragraph">
                    戰功高後數文章，憐我秋齋夢蝴蝶。
                </div>
                
                <div class="paragraph">
                    詰旦九門傳奏章，高車大馬來煌煌。
                </div>
                
                <div class="paragraph">
                    路逢鄒枚不暇揖，臘月大雪過大梁。
                </div>
                
                <div class="paragraph">
                    憶昔公爲會昌宰，我時入謁虛懷待。
                </div>
                
                <div class="paragraph">
                    衆中賞我賦高唐，迴看屈宋由年輩。
                </div>
                
                <div class="paragraph">
                    公事武皇爲鐵冠，歷廳請我相所難。
                </div>
                
                <div class="paragraph">
                    我時顦顇在書閣，臥枕芸香春夜闌。
                </div>
                
                <div class="paragraph">
                    明年赴辟下昭桂，東郊慟哭辭兄弟。
                </div>
                
                <div class="paragraph">
                    韓公堆上跋馬時，廻望秦川樹如薺。
                </div>
                
                <div class="paragraph">
                    依稀南指陽臺雲，鯉魚食鈎猿失羣。
                </div>
                
                <div class="paragraph">
                    湘妃廟下已春盡，虞帝城前初日曛。
                </div>
                
                <div class="paragraph">
                    謝遊橋上澄江館，下望山城如一彈。
                </div>
                
                <div class="paragraph">
                    鷓鴣聲苦曉驚眠，朱槿花嬌晚相伴。
                </div>
                
                <div class="paragraph">
                    頃之失職辭南風，破帆壞槳荆江中。
                </div>
                
                <div class="paragraph">
                    斬蛟斷璧不無意，平生自許非忩忩。
                </div>
                
                <div class="paragraph">
                    歸來寂寞靈臺下，著破藍衫出無馬。
                </div>
                
                <div class="paragraph">
                    天官補吏府中趨，玉骨瘦來無一把。
                </div>
                
                <div class="paragraph">
                    手封狴牢屯制囚，直廳印鎖黃昏愁。
                </div>
                
                <div class="paragraph">
                    平明赤帖使修表，上賀嫖姚收賊州。
                </div>
                
                <div class="paragraph">
                    舊山萬仞青霞外，望見扶桑出東海。
                </div>
                
                <div class="paragraph">
                    愛君憂國去未能，白道青松了然在。
                </div>
                
                <div class="paragraph">
                    此時聞有燕昭臺，挺身東望心眼開。
                </div>
                
                <div class="paragraph">
                    且吟王粲從軍樂，不賦淵明歸去來。
                </div>
                
                <div class="paragraph">
                    彭門十萬皆雄勇，首戴公恩若山重。
                </div>
                
                <div class="paragraph">
                    廷評日下握靈蛇，書記眠時吞綵鳳。
                </div>
                
                <div class="paragraph">
                    之子夫君鄭與裴，何甥謝舅當世才。
                </div>
                
                <div class="paragraph">
                    青袍白簡風流極，碧沼紅蓮傾倒開。
                </div>
                
                <div class="paragraph">
                    我生麤疎不足數，梁父哀吟鴝鵒舞。
                </div>
                
                <div class="paragraph">
                    橫行闊視倚公憐，狂來筆力如牛弩。
                </div>
                
                <div class="paragraph">
                    借酒祝公千萬年，吾徒禮分常周旋。
                </div>
                
                <div class="paragraph">
                    收旗臥鼓相天子，相門出相光青史。
                </div>
                
        </div>
    </div>
</body>

</html>