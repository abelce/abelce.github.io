<!DOCTYPE html>
<html>

<head>
    <title>
        寄祖祕丞
    </title>
    <meta name="keywords" content="寄祖祕丞 -- 李覯">
    <meta name="description" content="寄祖祕丞 -- 李覯">
    <meta property="og:title" content="寄祖祕丞">
    <meta property="og:url" content="https://vwood.xyz/poetry/08a4e98e-e9b2-4f83-a32a-0d0a82a75a38.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            寄祖祕丞
        </h2>
        <div class="author"><a href="/author/3427d241-7ec8-4f54-8419-51780c08663e.html" title="李覯" target="_blank">
                李覯
            </a> (宋)
        </div>
        <div class="paragraphs">
            
                <div class="paragraph">
                    我本山田人，好尚與衆異。
                </div>
                
                <div class="paragraph">
                    平生重交遊，所得國無幾。
                </div>
                
                <div class="paragraph">
                    昨者應茂才，西行覷朝美。
                </div>
                
                <div class="paragraph">
                    時當慶曆初，選舉實多士。
                </div>
                
                <div class="paragraph">
                    茫茫帝王州，栖栖遠行子。
                </div>
                
                <div class="paragraph">
                    携錢賃破屋，乞火蒸陳米。
                </div>
                
                <div class="paragraph">
                    鞍馬到即賣，僮僕癡難使。
                </div>
                
                <div class="paragraph">
                    有時造公卿，努力向廛市。
                </div>
                
                <div class="paragraph">
                    數步則一歇，長吁乃能起。
                </div>
                
                <div class="paragraph">
                    衣冠信質野，言語欠婉媚。
                </div>
                
                <div class="paragraph">
                    閽人顧之笑，將命見而避。
                </div>
                
                <div class="paragraph">
                    往往得所請，蹌蹌向前跪。
                </div>
                
                <div class="paragraph">
                    何能剖懷抱，浪自慕尊貴。
                </div>
                
                <div class="paragraph">
                    貴人如天神，喘息生雲氣。
                </div>
                
                <div class="paragraph">
                    野夫等麋鹿，芻豢非所冀。
                </div>
                
                <div class="paragraph">
                    歸來坐空窗，惆悵夕不睡。
                </div>
                
                <div class="paragraph">
                    塵埃滿鬚鬢，臭惡入口鼻。
                </div>
                
                <div class="paragraph">
                    業已辭吾親，中道豈可廢。
                </div>
                
                <div class="paragraph">
                    僶俛待報聞，愁憂遂經歲。
                </div>
                
                <div class="paragraph">
                    二年正月晦，閑房適假寐。
                </div>
                
                <div class="paragraph">
                    有奴來啄門，手披擇之刺。
                </div>
                
                <div class="paragraph">
                    承命驚下牀，赤脚誤穿履。
                </div>
                
                <div class="paragraph">
                    從來未識面，只是聞高第。
                </div>
                
                <div class="paragraph">
                    名顯宦且達，見我當何爲。
                </div>
                
                <div class="paragraph">
                    再拜請就席，熟視知可畏。
                </div>
                
                <div class="paragraph">
                    昂昂貌甚古，崖石掀氛翳。
                </div>
                
                <div class="paragraph">
                    渾渾氣其和，璞玉無芒銳。
                </div>
                
                <div class="paragraph">
                    高談貫先哲，雅意在茲世。
                </div>
                
                <div class="paragraph">
                    昔人相遇間，一言猶合契。
                </div>
                
                <div class="paragraph">
                    今吾於擇之，寧假再三計。
                </div>
                
                <div class="paragraph">
                    自此習往還，中心蔑疑貳。
                </div>
                
                <div class="paragraph">
                    如熱息廣厦，如饑享盛饋。
                </div>
                
                <div class="paragraph">
                    君授南康守，舟維蔡河涘。
                </div>
                
                <div class="paragraph">
                    我館汴之陰，前去路則邇。
                </div>
                
                <div class="paragraph">
                    時時結帽带，踽踽尋英軌。
                </div>
                
                <div class="paragraph">
                    衆人嬌綺羅，相對紉蘭芷。
                </div>
                
                <div class="paragraph">
                    朱絃自三嘆，笑殺彼鄭衛。
                </div>
                
                <div class="paragraph">
                    王命有期日，都門一反袂。
                </div>
                
                <div class="paragraph">
                    君行劇鴻軒，我處近匏繫。
                </div>
                
                <div class="paragraph">
                    曠日及孟秋，皇慈始收試。
                </div>
                
                <div class="paragraph">
                    崇崇九門開，窈窈三館祕。
                </div>
                
                <div class="paragraph">
                    主司隔簾帷，欲望不可跛。
                </div>
                
                <div class="paragraph">
                    中貴當棖闑，蒐索徧靴底。
                </div>
                
                <div class="paragraph">
                    呼名授之坐，敗席鋪冷地。
                </div>
                
                <div class="paragraph">
                    健兒直我前，武怒足防備。
                </div>
                
                <div class="paragraph">
                    少小學賢能，謂可當賓禮。
                </div>
                
                <div class="paragraph">
                    一朝在檻阱，兩目但腭眙。
                </div>
                
                <div class="paragraph">
                    捉筆析所問，移時數千字。
                </div>
                
                <div class="paragraph">
                    讀書取大者，纖悉或靡記。
                </div>
                
                <div class="paragraph">
                    炙背雖自奇，寧當至尊意。
                </div>
                
                <div class="paragraph">
                    龍馬騰天衢，駑駘合羞死。
                </div>
                
                <div class="paragraph">
                    量才與揣命，坦蕩更何事。
                </div>
                
                <div class="paragraph">
                    振衣託歸舟，河流迅弧矢。
                </div>
                
                <div class="paragraph">
                    淮清江且平，踰月在枕几。
                </div>
                
                <div class="paragraph">
                    及過廬山南，聞君初布治。
                </div>
                
                <div class="paragraph">
                    船檣既入岸，馬首已來暨。
                </div>
                
                <div class="paragraph">
                    迎我到府署，相見共欣喜。
                </div>
                
                <div class="paragraph">
                    嫩橘摘千苞，肥魚斫千尾。
                </div>
                
                <div class="paragraph">
                    蕭晨徹骨清，佳境邀人醉。
                </div>
                
                <div class="paragraph">
                    高會雖暫歡，故園當速至。
                </div>
                
                <div class="paragraph">
                    草草成別愁，悠悠渡湖水。
                </div>
                
                <div class="paragraph">
                    是時東方曙，俄然北風厲。
                </div>
                
                <div class="paragraph">
                    陽烏畏威逃，江神以儒戲。
                </div>
                
                <div class="paragraph">
                    氣象斗不同，波濤大可悸。
                </div>
                
                <div class="paragraph">
                    長帆張欲裂，孤舟蕩無倚。
                </div>
                
                <div class="paragraph">
                    或從玉井出，或自銀山墜。
                </div>
                
                <div class="paragraph">
                    篙工斂手立，脈脈無窮淚。
                </div>
                
                <div class="paragraph">
                    從者閉目坐，嗟嗟不敢視。
                </div>
                
                <div class="paragraph">
                    我時撫牀歌，分作長江鬼。
                </div>
                
                <div class="paragraph">
                    所恨生劬勞，不孝而已矣。
                </div>
                
                <div class="paragraph">
                    禍福果無妄，險難行可弭。
                </div>
                
                <div class="paragraph">
                    脫身得平康，引領望鄉里。
                </div>
                
                <div class="paragraph">
                    厥後過浹日，幸得見維梓。
                </div>
                
                <div class="paragraph">
                    入門何怡怡，饌具有甘旨。
                </div>
                
                <div class="paragraph">
                    稚女能紉針，驕兒徧生齒。
                </div>
                
                <div class="paragraph">
                    芟除閑草萊，疏通舊沼沚。
                </div>
                
                <div class="paragraph">
                    吾廬可終焉，生計由此始。
                </div>
                
                <div class="paragraph">
                    郡守方仁賢，學宮盛脩理。
                </div>
                
                <div class="paragraph">
                    踵門致勤恪，命我論經藝。
                </div>
                
                <div class="paragraph">
                    麻衣何紛紛，鄉人子若弟。
                </div>
                
                <div class="paragraph">
                    不唯務章句，所欲興禮義。
                </div>
                
                <div class="paragraph">
                    施爲有本末，動靜有綱紀。
                </div>
                
                <div class="paragraph">
                    蚤與鷄同覺，夜與月相值。
                </div>
                
                <div class="paragraph">
                    孳孳忘飲食，𪛊𪛊在文史。
                </div>
                
                <div class="paragraph">
                    時附南康書，或逢北來使。
                </div>
                
                <div class="paragraph">
                    尺素雖滿前，話言難到耳。
                </div>
                
                <div class="paragraph">
                    殆及三年冬，聞君受朝寄。
                </div>
                
                <div class="paragraph">
                    名稱按刑獄，勢可平冤滯。
                </div>
                
                <div class="paragraph">
                    故人漸大任，賤子差自慰。
                </div>
                
                <div class="paragraph">
                    軒車日已遠，翰墨益難致。
                </div>
                
                <div class="paragraph">
                    薄命良可傷，降災渾未已。
                </div>
                
                <div class="paragraph">
                    是年之季冬，舉家纏疫癘。
                </div>
                
                <div class="paragraph">
                    老母尚委頓，微軀蓋螻蟻。
                </div>
                
                <div class="paragraph">
                    形骸非我有，魂魄與心離。
                </div>
                
                <div class="paragraph">
                    權柄在鬼物，功力非服餌。
                </div>
                
                <div class="paragraph">
                    曉突誰能炊，午關猶未啟。
                </div>
                
                <div class="paragraph">
                    荏苒再周月，幸會天不棄。
                </div>
                
                <div class="paragraph">
                    春風動枯槁，甘雨澆根柢。
                </div>
                
                <div class="paragraph">
                    行行夏交秋，吉微凶不替。
                </div>
                
                <div class="paragraph">
                    高堂何戚戚，疾病日攢萃。
                </div>
                
                <div class="paragraph">
                    一夕脾臟間，發泄不復止。
                </div>
                
                <div class="paragraph">
                    詰朝問無言，目瞑口齒閉。
                </div>
                
                <div class="paragraph">
                    號呶諸兒孫，雜沓大鼎沸。
                </div>
                
                <div class="paragraph">
                    嗟哉當彼時，誠恐弗可諱。
                </div>
                
                <div class="paragraph">
                    醫師相急熱，巫覡兩經緯。
                </div>
                
                <div class="paragraph">
                    藥草極酸辛，法術殫怪詭。
                </div>
                
                <div class="paragraph">
                    薄暮乃復蘇，踰旬僅知味。
                </div>
                
                <div class="paragraph">
                    方茲戀庭闈，旋已對獄吏。
                </div>
                
                <div class="paragraph">
                    試言其所由，內省亦無媿。
                </div>
                
                <div class="paragraph">
                    有人同州閭，發迹自徒隸。
                </div>
                
                <div class="paragraph">
                    竊被儒衣裳，曾亡小材技。
                </div>
                
                <div class="paragraph">
                    突如游京邑，欲以干明叡。
                </div>
                
                <div class="paragraph">
                    朝家焉可欺，羈旅謀自濟。
                </div>
                
                <div class="paragraph">
                    乃造黄紙書，便取青袍衣。
                </div>
                
                <div class="paragraph">
                    乘船歸南方，斂板謁當位。
                </div>
                
                <div class="paragraph">
                    自言章奏奇，因藉宦官勢。
                </div>
                
                <div class="paragraph">
                    詔文降自中，宰府不預議。
                </div>
                
                <div class="paragraph">
                    既云能占天，且曰善興利。
                </div>
                
                <div class="paragraph">
                    江淮一經過，郡府十不啻。
                </div>
                
                <div class="paragraph">
                    到處爭逢迎，莫能思處置。
                </div>
                
                <div class="paragraph">
                    轉運苦愛奇，得之如國器。
                </div>
                
                <div class="paragraph">
                    故使按坑冶，庶可展才智。
                </div>
                
                <div class="paragraph">
                    小人靡忖度，假寵愈放肆。
                </div>
                
                <div class="paragraph">
                    行符索吏卒，圈印發傳遞。
                </div>
                
                <div class="paragraph">
                    閻閭望塵拜，州縣從風靡。
                </div>
                
                <div class="paragraph">
                    遮道結繒綵，鋪筵塞珠翠。
                </div>
                
                <div class="paragraph">
                    車騎前後呵，給使數百指。
                </div>
                
                <div class="paragraph">
                    何者爲典刑，獨自誇爪嘴。
                </div>
                
                <div class="paragraph">
                    在昔秦無人，繞朝贈之箠。
                </div>
                
                <div class="paragraph">
                    繄我非聾瞽，碌碌寧不耻。
                </div>
                
                <div class="paragraph">
                    作書貽諫官，姦詐患不細。
                </div>
                
                <div class="paragraph">
                    有詔令逮捕，按驗取真僞。
                </div>
                
                <div class="paragraph">
                    是夫知計窮，誣我以罪戾。
                </div>
                
                <div class="paragraph">
                    上官猶眩惑，準例皆拘係。
                </div>
                
                <div class="paragraph">
                    幽幽圄犴中，憤憤爭競裏。
                </div>
                
                <div class="paragraph">
                    周旋二十日，乃克見巧敝。
                </div>
                
                <div class="paragraph">
                    畫地尚不入，業棘曷可寘。
                </div>
                
                <div class="paragraph">
                    惟茲謝吾母，幾不全髮體。
                </div>
                
                <div class="paragraph">
                    教道亦難行，凡庸豈同志。
                </div>
                
                <div class="paragraph">
                    吁哉養英才，徒以釣積毀。
                </div>
                
                <div class="paragraph">
                    篋書歸敝廬，庠門任蕪穢。
                </div>
                
                <div class="paragraph">
                    去年仲夏後，盛暑若火熾。
                </div>
                
                <div class="paragraph">
                    郊園有餘爽，蔬果聊可嗜。
                </div>
                
                <div class="paragraph">
                    時復觀田疇，畢力奉耘籽。
                </div>
                
                <div class="paragraph">
                    人生但飽暖，此外皆淫侈。
                </div>
                
                <div class="paragraph">
                    思君非一日，欲去無雙翅。
                </div>
                
                <div class="paragraph">
                    俄聞遷黄州，又說丁喪制。
                </div>
                
                <div class="paragraph">
                    古來聖與賢，誰不遭醜詆。
                </div>
                
                <div class="paragraph">
                    蜀日駭狗犬，夏鼎愁魑魅。
                </div>
                
                <div class="paragraph">
                    人壽有短長，孝子謾憂思。
                </div>
                
                <div class="paragraph">
                    滅性經所貶，節哀禮爲是。
                </div>
                
                <div class="paragraph">
                    矧夫王佐才，簡在唐虞際。
                </div>
                
                <div class="paragraph">
                    揚名以顯親，報德豈不韙。
                </div>
                
                <div class="paragraph">
                    加飯苟如願，蒼生猶有恃。
                </div>
                
                <div class="paragraph">
                    適時匪我長，不朽乃所擬。
                </div>
                
                <div class="paragraph">
                    道義果弗充，富貴反爲累。
                </div>
                
                <div class="paragraph">
                    回憲本無官，桀紂焉得此。
                </div>
                
                <div class="paragraph">
                    俗子但相非，吾心已居易。
                </div>
                
                <div class="paragraph">
                    近者游葛陂，念君在衰枲。
                </div>
                
                <div class="paragraph">
                    作詩布幽懷，讀之勿嗤鄙。
                </div>
                
        </div>
    </div>
</body>

</html>