<!DOCTYPE html>
<html>

<head>
    <title>
        喜弟淑再至爲長歌
    </title>
    <meta name="keywords" content="喜弟淑再至爲長歌 -- 李渤">
    <meta name="description" content="喜弟淑再至爲長歌 -- 李渤">
    <meta property="og:title" content="喜弟淑再至爲長歌">
    <meta property="og:url" content="https://vwood.xyz/poetry/48017ba0-7158-4cbe-9b98-07949a36b8fe.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            喜弟淑再至爲長歌
        </h2>
        <div class="author"><a href="/author/c78b39df-8367-4ac2-9417-4dedea62921c.html" title="李渤" target="_blank">
                李渤
            </a> (唐)
        </div>
        <div class="paragraphs">
            
                <div class="paragraph">
                    前年別時秋九月，白露吹霜金吹烈。
                </div>
                
                <div class="paragraph">
                    離鴻一別影初分，淚袖雙揮心哽咽。
                </div>
                
                <div class="paragraph">
                    別來幾度得音書，南岳知□□□□。
                </div>
                
                <div class="paragraph">
                    廬山峨峨倚天碧，捧排空崖千萬尺。
                </div>
                
                <div class="paragraph">
                    社牓長題高士名，食堂每記雲山跡。
                </div>
                
                <div class="paragraph">
                    我本開雲此山住，偶爲名利相縈誤。
                </div>
                
                <div class="paragraph">
                    自負心機四十年，羞聞社客山中篇。
                </div>
                
                <div class="paragraph">
                    憂時魂夢憶歸路，覺來疑在林中眠。
                </div>
                
                <div class="paragraph">
                    昨日亭前烏鵲喜，果得今朝爾來此。
                </div>
                
                <div class="paragraph">
                    吾吟行路五十篇，盡說江南數千里。
                </div>
                
                <div class="paragraph">
                    自憐兄弟今五人，共縈儒素家尚貧。
                </div>
                
                <div class="paragraph">
                    雖然廩餼各不一，就中總免拘常倫。
                </div>
                
                <div class="paragraph">
                    長兄年少曾落托，拔劒沙場隨衛霍。
                </div>
                
                <div class="paragraph">
                    口裏雖譚周孔文，懷中不舍孫吳略。
                </div>
                
                <div class="paragraph">
                    次兄一生能苦節，夏聚流螢冬映雪。
                </div>
                
                <div class="paragraph">
                    非論疾惡志如霜，更覺臨泉心似鐵。
                </div>
                
                <div class="paragraph">
                    第三之兄更奇異，昂昂獨負青雲志。
                </div>
                
                <div class="paragraph">
                    下看金玉不如泥，肯道王侯身可貴。
                </div>
                
                <div class="paragraph">
                    却愁清逸不干時，高蹤大器無人知。
                </div>
                
                <div class="paragraph">
                    倘逢感激許然諾，必能萬古留清規。
                </div>
                
                <div class="paragraph">
                    念爾年來方二十，夙夜孜孜能獨立。
                </div>
                
                <div class="paragraph">
                    卷中筆落星漢搖，洞裏丹靈鬼神泣。
                </div>
                
                <div class="paragraph">
                    嗟余流浪心最狂，十年學劒逢時康。
                </div>
                
                <div class="paragraph">
                    心中不解事拘束，世間談笑多相妨。
                </div>
                
                <div class="paragraph">
                    廣海青山殊未足，逢著高樓還醉宿。
                </div>
                
                <div class="paragraph">
                    朝走安公櫪上駒，暮倫陶令籬邊菊。
                </div>
                
                <div class="paragraph">
                    近來詩思殊無況，苦被時流不相放。
                </div>
                
                <div class="paragraph">
                    雲騰浪走勢未衰，鶴膝蜂腰豈能障。
                </div>
                
                <div class="paragraph">
                    送爾爲文殊不識，貴從一一傳胷臆。
                </div>
                
                <div class="paragraph">
                    若到湖南見紫霄，會須待我同攀陟。
                </div>
                
        </div>
    </div>
</body>

</html>