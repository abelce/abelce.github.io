<!DOCTYPE html>
<html>

<head>
    <title>
        悼蜀四十韻
    </title>
    <meta name="keywords" content="悼蜀四十韻 -- 張詠">
    <meta name="description" content="悼蜀四十韻 -- 張詠">
    <meta property="og:title" content="悼蜀四十韻">
    <meta property="og:url" content="https://vwood.xyz/poetry/edc75974-b2ba-4d36-9f0e-c94b779b6a09.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            悼蜀四十韻
        </h2>
        <div class="author"><a href="/author/f9fccfc6-21bc-4c01-bb5e-d87ac8479568.html" title="張詠" target="_blank">
                張詠
            </a> (宋)
        </div>
        <div class="paragraphs">
            
                <div class="paragraph">
                    蜀國富且庶，風俗矜浮薄。
                </div>
                
                <div class="paragraph">
                    奢僭極珠貝，狂佚務娛樂。
                </div>
                
                <div class="paragraph">
                    虹橋吐飛泉，煙柳閉朱閣。
                </div>
                
                <div class="paragraph">
                    燭影逐星沈，歌聲和月落。
                </div>
                
                <div class="paragraph">
                    鬭雞破百萬，呼盧縱大噱。
                </div>
                
                <div class="paragraph">
                    遊女白玉璫，驕馬黄金絡。
                </div>
                
                <div class="paragraph">
                    酒肆夜不扃，花市春慚怍。
                </div>
                
                <div class="paragraph">
                    禾稼暮雲連，紈繡淑氣錯。
                </div>
                
                <div class="paragraph">
                    熙熙三十年，光景倏如昨。
                </div>
                
                <div class="paragraph">
                    天道本害盈，侈極禍必作。
                </div>
                
                <div class="paragraph">
                    當時布政者，岡思救民瘼。
                </div>
                
                <div class="paragraph">
                    不能宣淳化，移風復儉約。
                </div>
                
                <div class="paragraph">
                    情性非方直，多爲聲色著。
                </div>
                
                <div class="paragraph">
                    從欲竊虛譽，隨性縱貪攫。
                </div>
                
                <div class="paragraph">
                    蠶食生靈肌，作威恣暴虐。
                </div>
                
                <div class="paragraph">
                    佞岡天子聽，所利唯剝削。
                </div>
                
                <div class="paragraph">
                    一方仇恨興，千里攘臂躍。
                </div>
                
                <div class="paragraph">
                    火氣烘寒空，雪彩揮蓮鍔。
                </div>
                
                <div class="paragraph">
                    無人能却敵，何暇施擊柝。
                </div>
                
                <div class="paragraph">
                    害物黜貨輩，皆爲白刃爍。
                </div>
                
                <div class="paragraph">
                    瓦礫積臺榭，荆棘迷城郭。
                </div>
                
                <div class="paragraph">
                    里第鎖苔蕪，庭軒喧燕雀。
                </div>
                
                <div class="paragraph">
                    斗粟金帛市，束蒭羅綺博。
                </div>
                
                <div class="paragraph">
                    悲夫驕奢民，不能飽葵藿。
                </div>
                
                <div class="paragraph">
                    朝廷命元戎，帥師盪兇惡。
                </div>
                
                <div class="paragraph">
                    虎旅一以至，梟巢一何弱。
                </div>
                
                <div class="paragraph">
                    燎毛焰晶熒，破竹鋒熠爚。
                </div>
                
                <div class="paragraph">
                    兵驕不可戢，殺人如戲謔。
                </div>
                
                <div class="paragraph">
                    悼耄皆麗誅，玉石何所度。
                </div>
                
                <div class="paragraph">
                    朱能翦强暴，爭先謀剽掠。
                </div>
                
                <div class="paragraph">
                    良民生計空，賒死心隕穫。
                </div>
                
                <div class="paragraph">
                    四野搆豺狼，五畝孰耕鑿。
                </div>
                
                <div class="paragraph">
                    出師不以律，餘孽何由却。
                </div>
                
                <div class="paragraph">
                    鄙夫熾蜂蠆，寡術能籠絡。
                </div>
                
                <div class="paragraph">
                    邊陲未肅清，胡顔食天爵。
                </div>
                
                <div class="paragraph">
                    世方尚奔競，誰復振謇諤。
                </div>
                
                <div class="paragraph">
                    黄屋遠萬里，九重高寥廓。
                </div>
                
                <div class="paragraph">
                    時稱多英雄，才豈無衛霍。
                </div>
                
                <div class="paragraph">
                    近聞命良臣，拭目觀奇略。
                </div>
                
        </div>
    </div>
</body>

</html>