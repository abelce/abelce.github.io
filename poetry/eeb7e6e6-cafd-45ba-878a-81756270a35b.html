<!DOCTYPE html>
<html>

<head>
    <title>
        蓬萊閣閒望寫懷
    </title>
    <meta name="keywords" content="蓬萊閣閒望寫懷 -- 張伯玉">
    <meta name="description" content="蓬萊閣閒望寫懷 -- 張伯玉">
    <meta property="og:title" content="蓬萊閣閒望寫懷">
    <meta property="og:url" content="https://vwood.xyz/poetry/eeb7e6e6-cafd-45ba-878a-81756270a35b.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            蓬萊閣閒望寫懷
        </h2>
        <div class="author"><a href="/author/191daaf8-1d67-492e-9091-62d4f9f3f28d.html" title="張伯玉" target="_blank">
                張伯玉
            </a> (宋)
        </div>
        <div class="paragraphs">
            
                <div class="paragraph">
                    越絕開華國，姚虞啟後昆。
                </div>
                
                <div class="paragraph">
                    昔聞句允霸，今作帝王藩。
                </div>
                
                <div class="paragraph">
                    地得東南重，山侔岳瀆尊。
                </div>
                
                <div class="paragraph">
                    平湖來萬壑，翠袖列千門。
                </div>
                
                <div class="paragraph">
                    市井魚鹽合，居人組繡繁。
                </div>
                
                <div class="paragraph">
                    牙旗開物表，州宅倚雲根。
                </div>
                
                <div class="paragraph">
                    六郡趨麟節，三峰出雉垣。
                </div>
                
                <div class="paragraph">
                    秦游前事廢，禹畫舊書存。
                </div>
                
                <div class="paragraph">
                    雁鶩來還去，鯨波吐復吞。
                </div>
                
                <div class="paragraph">
                    菱歌秋溆遠，江信暮潮渾。
                </div>
                
                <div class="paragraph">
                    石古寒松偃，樓危晝靄昏。
                </div>
                
                <div class="paragraph">
                    冷光濃可截，秀色淨無痕。
                </div>
                
                <div class="paragraph">
                    露嫋還堤柳，風飛列寺旛。
                </div>
                
                <div class="paragraph">
                    深林藏杞梓，芳徑雜蘭蓀。
                </div>
                
                <div class="paragraph">
                    巧笑花爭艷，嬉遊玉鬭溫。
                </div>
                
                <div class="paragraph">
                    畫船鵰鷁迅，絳袖綺霞翻。
                </div>
                
                <div class="paragraph">
                    有意皆行樂，無憂可蒔萱。
                </div>
                
                <div class="paragraph">
                    鄉惟知俎豆，土亦賁丘樊。
                </div>
                
                <div class="paragraph">
                    巨舶聯艘至，交衢百貸蕃。
                </div>
                
                <div class="paragraph">
                    敲冰呈巧手，織素競交鴛。
                </div>
                
                <div class="paragraph">
                    麗圃紅柑亞，通畦紫芋蹲。
                </div>
                
                <div class="paragraph">
                    茶先春入焙，筍带雪黏盆。
                </div>
                
                <div class="paragraph">
                    異萼隨時坼，清香觸處歕。
                </div>
                
                <div class="paragraph">
                    吳趨慙種蠡，楚些陋湘沅。
                </div>
                
                <div class="paragraph">
                    往事圖難盡，前修孰可援。
                </div>
                
                <div class="paragraph">
                    風流王與謝，唱和白兼元。
                </div>
                
                <div class="paragraph">
                    顧我棲儒竇，胡爲屬使鞬。
                </div>
                
                <div class="paragraph">
                    迂疎非吏法，蹇淺是辭源。
                </div>
                
                <div class="paragraph">
                    謬覽先生策，誰調伯氏塤。
                </div>
                
                <div class="paragraph">
                    翦裁迷幅尺，追琢昧璵璠。
                </div>
                
                <div class="paragraph">
                    學術何曾取，名場輒屢奔。
                </div>
                
                <div class="paragraph">
                    技甘同鼫鼠，化敢望溟鯤。
                </div>
                
                <div class="paragraph">
                    將幕閑留滯，烏臺誤選掄。
                </div>
                
                <div class="paragraph">
                    埋輪慙避俗，折檻畏當軒。
                </div>
                
                <div class="paragraph">
                    坎壈人奚顧，覊孤舌但捫。
                </div>
                
                <div class="paragraph">
                    愛書疑有癖，怕事欲無言。
                </div>
                
                <div class="paragraph">
                    薪米支離叟，蹄盂炙轂髠。
                </div>
                
                <div class="paragraph">
                    一爲華省吏，三駕使君轓。
                </div>
                
                <div class="paragraph">
                    蹭蹬慵成性，龍鍾病愈惛。
                </div>
                
                <div class="paragraph">
                    因懷邸中紱，來訪道山園。
                </div>
                
                <div class="paragraph">
                    稅鞅紅塵外，班條碧海垠。
                </div>
                
                <div class="paragraph">
                    披襟澄沆瀣，緩带滌潺湲。
                </div>
                
                <div class="paragraph">
                    樂歲歡康洽，高黌禮讓敦。
                </div>
                
                <div class="paragraph">
                    南宮羅俊彥，東箭藹瑶琨。
                </div>
                
                <div class="paragraph">
                    退食求凋弊，吹毛析滯寃。
                </div>
                
                <div class="paragraph">
                    庖刀怯餘刃，櫑劍喜平反。
                </div>
                
                <div class="paragraph">
                    重祿容虛受，期民肯憚煩。
                </div>
                
                <div class="paragraph">
                    問賢思水薤，教俗養雞豚。
                </div>
                
                <div class="paragraph">
                    䆉䅉西成稻，逍遥北海樽。
                </div>
                
                <div class="paragraph">
                    吏符多鶴立，僚友盡鴻騫。
                </div>
                
                <div class="paragraph">
                    詎聽棠陰頌，聊袪缿訟諠。
                </div>
                
                <div class="paragraph">
                    行歌齊繫壤，坐嘯比啼猨。
                </div>
                
                <div class="paragraph">
                    洞邃宜招隠，時清恥叫閽。
                </div>
                
                <div class="paragraph">
                    囁嚅揮醉筆，傴僂曝晴暾。
                </div>
                
                <div class="paragraph">
                    躡險齎長屐，尋幽叱短轅。
                </div>
                
                <div class="paragraph">
                    窮通方自適，語默且休論。
                </div>
                
                <div class="paragraph">
                    厭把詩筒發，欣逢酒帟掀。
                </div>
                
                <div class="paragraph">
                    桔槹肥果茹，竹馬戲兒孫。
                </div>
                
                <div class="paragraph">
                    以此爲官業，何由報主恩。
                </div>
                
                <div class="paragraph">
                    冰霜徒勵操，淵谷可驚魂。
                </div>
                
                <div class="paragraph">
                    蕙帳羞逋客，庭貆鄙素餐。
                </div>
                
                <div class="paragraph">
                    行當解簪紱，歸老白雲邨。
                </div>
                
        </div>
    </div>
</body>

</html>