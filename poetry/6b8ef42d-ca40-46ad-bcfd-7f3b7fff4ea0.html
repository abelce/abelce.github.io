<!DOCTYPE html>
<html>

<head>
    <title>
        庚寅紀亂
    </title>
    <meta name="keywords" content="庚寅紀亂 -- 嚴羽">
    <meta name="description" content="庚寅紀亂 -- 嚴羽">
    <meta property="og:title" content="庚寅紀亂">
    <meta property="og:url" content="https://vwood.xyz/poetry/6b8ef42d-ca40-46ad-bcfd-7f3b7fff4ea0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            庚寅紀亂
        </h2>
        <div class="author"><a href="/author/f3efa0b8-134e-4a9a-a7f2-53d20b85d0c0.html" title="嚴羽" target="_blank">
                嚴羽
            </a> (宋)
        </div>
        <div class="paragraphs">
            
                <div class="paragraph">
                    承平盜賊起，喪亂降自天。
                </div>
                
                <div class="paragraph">
                    荼毒恣兩道，兵戈浩相纏。
                </div>
                
                <div class="paragraph">
                    此邦禍最酷，賤子忍具言。
                </div>
                
                <div class="paragraph">
                    朝廷討亂初，誰任主將權。
                </div>
                
                <div class="paragraph">
                    輜重道閒來，隠隠何闐闐。
                </div>
                
                <div class="paragraph">
                    殿前盡貔虎，所向當無堅。
                </div>
                
                <div class="paragraph">
                    組練照川明，戈戟耀日鮮。
                </div>
                
                <div class="paragraph">
                    父老當時言，此賊不容吞。
                </div>
                
                <div class="paragraph">
                    軍興法律在，進退非得專。
                </div>
                
                <div class="paragraph">
                    奈何忽舍去，屯壘隨之遷。
                </div>
                
                <div class="paragraph">
                    留兵不五百，當賊逾數千。
                </div>
                
                <div class="paragraph">
                    英英胡將軍，策馬奮獨先。
                </div>
                
                <div class="paragraph">
                    出入突且擊，勢絕飄風旋。
                </div>
                
                <div class="paragraph">
                    殺賊不知數，屍骸相疊穿。
                </div>
                
                <div class="paragraph">
                    誰謂散復來，其徒奈實繁。
                </div>
                
                <div class="paragraph">
                    須臾塞城郭，合沓迷妖氛。
                </div>
                
                <div class="paragraph">
                    將軍怒一呼，誓死報國恩。
                </div>
                
                <div class="paragraph">
                    拔劍復入陣，鼓聲俄不聞。
                </div>
                
                <div class="paragraph">
                    哀哉失壯士，白日爲之昏。
                </div>
                
                <div class="paragraph">
                    嗟彼城中人，欲生無由緣。
                </div>
                
                <div class="paragraph">
                    連頭受屠戮，赤族罹禍冤。
                </div>
                
                <div class="paragraph">
                    妻孥悉驅虜，道路號相牽。
                </div>
                
                <div class="paragraph">
                    或有小失意，性命無由全。
                </div>
                
                <div class="paragraph">
                    言語方出口，腰領已不連。
                </div>
                
                <div class="paragraph">
                    婉婉閨中女，未嘗窺戶邊。
                </div>
                
                <div class="paragraph">
                    白刃斥之去，不許暫稽延。
                </div>
                
                <div class="paragraph">
                    回頭顧父母，父母安敢憐。
                </div>
                
                <div class="paragraph">
                    所掠靡孑遺，囊擔無虛肩。
                </div>
                
                <div class="paragraph">
                    衣冠困奴隸，怒駡仍笞鞭。
                </div>
                
                <div class="paragraph">
                    又有脫鋒刃，多化爲魚黿。
                </div>
                
                <div class="paragraph">
                    途窮勢復迫，忽若忘重淵。
                </div>
                
                <div class="paragraph">
                    倉卒所傳誤，投身空棄捐。
                </div>
                
                <div class="paragraph">
                    嬰兒或在抱，粉黛猶儼然。
                </div>
                
                <div class="paragraph">
                    沙磧腥人腸，銜啄集烏鳶。
                </div>
                
                <div class="paragraph">
                    嗚呼彼蒼天，念此胡罪愆。
                </div>
                
                <div class="paragraph">
                    比者因亂定，南歸經舊廛。
                </div>
                
                <div class="paragraph">
                    豈徒人民非，莫辨陌與阡。
                </div>
                
                <div class="paragraph">
                    所見但荆棘，狐狸對我蹲。
                </div>
                
                <div class="paragraph">
                    坡陁流血地，靡靡生寒煙。
                </div>
                
                <div class="paragraph">
                    城頭遇老翁，行淚爲余論。
                </div>
                
                <div class="paragraph">
                    云賊破城時，賊初攻南門。
                </div>
                
                <div class="paragraph">
                    大軍血戰久，家得扶我奔。
                </div>
                
                <div class="paragraph">
                    所免有萬計，皆我胡君恩。
                </div>
                
                <div class="paragraph">
                    不然盡魚肉，遺黎何有焉。
                </div>
                
                <div class="paragraph">
                    語罷復嗚咽，余亦涕泗漣。
                </div>
                
                <div class="paragraph">
                    軍旅苦轉輸，饑饉仍薦臻。
                </div>
                
                <div class="paragraph">
                    瘡痍莽未復，千里惟空村。
                </div>
                
                <div class="paragraph">
                    白骨不知誰，無人爲招魂。
                </div>
                
                <div class="paragraph">
                    四郊實多此，仁者宜惻然。
                </div>
                
                <div class="paragraph">
                    近喜大告捷，所俘悉已還。
                </div>
                
                <div class="paragraph">
                    凶渠戮廟社，黨類歸之田。
                </div>
                
                <div class="paragraph">
                    當知釜中魚，貸爾喘息懸。
                </div>
                
                <div class="paragraph">
                    胡爲迭恃險，高壘猶山巔。
                </div>
                
                <div class="paragraph">
                    蠻獠本異性，土風來有年。
                </div>
                
                <div class="paragraph">
                    力屈勢暫伏，乞降非惡悛。
                </div>
                
                <div class="paragraph">
                    脅從固罔治，羣醜豈盡原。
                </div>
                
                <div class="paragraph">
                    反覆恐難料，安危仗諸賢。
                </div>
                
                <div class="paragraph">
                    此師不再舉，乘時須勉旃。
                </div>
                
                <div class="paragraph">
                    國家刑罸在，廟算必不偏。
                </div>
                
                <div class="paragraph">
                    感時鬚髮白，憂國空拳拳。
                </div>
                
        </div>
    </div>
</body>

</html>