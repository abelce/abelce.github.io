<!DOCTYPE html>
<html>

<head>
    <title>
        謝世詩
    </title>
    <meta name="keywords" content="謝世詩 -- 吳潛">
    <meta name="description" content="謝世詩 -- 吳潛">
    <meta property="og:title" content="謝世詩">
    <meta property="og:url" content="https://vwood.xyz/poetry/3ba96a6b-3474-46b7-87a7-972905e973d8.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            謝世詩
        </h2>
        <div class="author"><a href="/author/77631ef2-ef13-4c28-977d-7c48e959795c.html" title="吳潛" target="_blank">
                吳潛
            </a> (宋)
        </div>
        <div class="paragraphs">
            
                <div class="paragraph">
                    伶仃七十翁，間關四千里。
                </div>
                
                <div class="paragraph">
                    縱非烟瘴窟，自無逃生理。
                </div>
                
                <div class="paragraph">
                    去年三伏中，葉舟遡梅水。
                </div>
                
                <div class="paragraph">
                    燥風扇烈日，熱喘乘毒氣。
                </div>
                
                <div class="paragraph">
                    盤回七十灘，顛頓常驚悸。
                </div>
                
                <div class="paragraph">
                    肌體若分裂，肝腸如擣碎。
                </div>
                
                <div class="paragraph">
                    支持達循州，荒凉一墟市。
                </div>
                
                <div class="paragraph">
                    託迹貢士闈，古屋已頹圮。
                </div>
                
                <div class="paragraph">
                    地濕暗流泉，風雨上不庇。
                </div>
                
                <div class="paragraph">
                    蛇鼠相交羅，螻蟈聲怪異。
                </div>
                
                <div class="paragraph">
                    短垣逼閭閻，簷楹接尺咫。
                </div>
                
                <div class="paragraph">
                    凡民多死喪，哭聲常四起。
                </div>
                
                <div class="paragraph">
                    妻或哭其夫，父或哭其子。
                </div>
                
                <div class="paragraph">
                    爾哭我傷懷，傷懷那可止。
                </div>
                
                <div class="paragraph">
                    悲愁復悲愁，憔悴更憔悴。
                </div>
                
                <div class="paragraph">
                    陰陽寇乘之，不覺入腠理。
                </div>
                
                <div class="paragraph">
                    雙足先蹣跚，兩股更重膇。
                </div>
                
                <div class="paragraph">
                    擁腫大如椽，何止患蹠盭。
                </div>
                
                <div class="paragraph">
                    淫邪復入腹，喘促妨卧寐。
                </div>
                
                <div class="paragraph">
                    脾神與食仇，入口即嘔噦。
                </div>
                
                <div class="paragraph">
                    膏肓勢日危，和扁何爲計。
                </div>
                
                <div class="paragraph">
                    人生固有終，蓋棺亦旋已。
                </div>
                
                <div class="paragraph">
                    長兒在道塗，不及見吾斃。
                </div>
                
                <div class="paragraph">
                    老妻對我啼，數僕環雪涕。
                </div>
                
                <div class="paragraph">
                    緜蕞斂形骸，安能備喪禮。
                </div>
                
                <div class="paragraph">
                    孤柩倚中堂，几筵聊復爾。
                </div>
                
                <div class="paragraph">
                    骨肉遠不知，鄰里各相慰。
                </div>
                
                <div class="paragraph">
                    相慰亦何言，眼眼自相視。
                </div>
                
                <div class="paragraph">
                    龍川水泱泱，敖山雲委委。
                </div>
                
                <div class="paragraph">
                    雲飛何處歸，水流何處止。
                </div>
                
                <div class="paragraph">
                    悠悠旅中魂，雲水兩迢遞。
                </div>
                
                <div class="paragraph">
                    朝廷有至仁，歸骨或可覬。
                </div>
                
                <div class="paragraph">
                    魂兮早還家，毋作異鄉鬼。
                </div>
                
        </div>
    </div>
</body>

</html>