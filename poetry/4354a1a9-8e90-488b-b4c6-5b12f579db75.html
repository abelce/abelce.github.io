<!DOCTYPE html>
<html>

<head>
    <title>
        次韵答張沙河
    </title>
    <meta name="keywords" content="次韵答張沙河 -- 黄庭堅">
    <meta name="description" content="次韵答張沙河 -- 黄庭堅">
    <meta property="og:title" content="次韵答張沙河">
    <meta property="og:url" content="https://vwood.xyz/poetry/4354a1a9-8e90-488b-b4c6-5b12f579db75.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            次韵答張沙河
        </h2>
        <div class="author"><a href="/author/5377fa7f-445f-42bd-bc99-bdd48d748d5a.html" title="黄庭堅" target="_blank">
                黄庭堅
            </a> (宋)
        </div>
        <div class="paragraphs">
            
                <div class="paragraph">
                    張侯堂堂身八尺，老大無機如漢陰。
                </div>
                
                <div class="paragraph">
                    猛摩虎牙取吞噬，自歎日月不照臨。
                </div>
                
                <div class="paragraph">
                    策名日已汙軒冕，逃去未必焚山林。
                </div>
                
                <div class="paragraph">
                    我評君才甚高妙，孤竹截管空桑琴。
                </div>
                
                <div class="paragraph">
                    四十未曾成老翁，紫髯垂頤鬰森森。
                </div>
                
                <div class="paragraph">
                    眉宇之間見風雅，藍田煙霧生球琳。
                </div>
                
                <div class="paragraph">
                    胸中壘塊正須酒，東海可攬北斗斟。
                </div>
                
                <div class="paragraph">
                    古人已悲銅雀上，不聞向時清吹音。
                </div>
                
                <div class="paragraph">
                    百年毀譽付誰定，取醉自可結舌瘖。
                </div>
                
                <div class="paragraph">
                    使公繫腰印如斗，駟馬高蓋驅駸駸。
                </div>
                
                <div class="paragraph">
                    親朋改觀婢僕敬，成都男子寧異今。
                </div>
                
                <div class="paragraph">
                    又言屋底甚懸磬，兒婚女嫁取千金。
                </div>
                
                <div class="paragraph">
                    古來聖賢多不飽，誰能獨無父母心。
                </div>
                
                <div class="paragraph">
                    衆雛墮地各有命，强爲百草憂春霖。
                </div>
                
                <div class="paragraph">
                    艾封人子暗目睫，與王同牀悔沾襟。
                </div>
                
                <div class="paragraph">
                    隴鳥入籠左右啄，終日思歸碧山岑。
                </div>
                
                <div class="paragraph">
                    一生能幾開口笑，何忍更遣百慮侵。
                </div>
                
                <div class="paragraph">
                    忽投雄篇寫逸興，仰占乾文動奎參。
                </div>
                
                <div class="paragraph">
                    自陳使酒嘗駡坐，惜予不與朋盍簪。
                </div>
                
                <div class="paragraph">
                    君材蜀錦三千丈，要在刀尺成衣衾。
                </div>
                
                <div class="paragraph">
                    南朝例有風流癖，楚地俗多詞賦淫。
                </div>
                
                <div class="paragraph">
                    屈原離騷豈不好，只今漂骨滄江潯。
                </div>
                
                <div class="paragraph">
                    正令夷甫開三窟，獵以我道皆成禽。
                </div>
                
                <div class="paragraph">
                    溫恭忠厚神所勞，于魚得計豈厭深。
                </div>
                
                <div class="paragraph">
                    丈夫身在要勉力，豈有吾子終陸沈。
                </div>
                
                <div class="paragraph">
                    鄙人相士蓋多矣，勿作蔡澤笑噤吟。
                </div>
                
        </div>
    </div>
</body>

</html>