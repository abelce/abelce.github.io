<!DOCTYPE html>
<html>

<head>
    <title>
        聞丹丘子於城北營石門幽居中有高鳳遺跡僕離羣遠懷亦有棲遁之志因敘舊以寄之
    </title>
    <meta name="keywords" content="聞丹丘子於城北營石門幽居中有高鳳遺跡僕離羣遠懷亦有棲遁之志因敘舊以寄之 -- 李白">
    <meta name="description" content="聞丹丘子於城北營石門幽居中有高鳳遺跡僕離羣遠懷亦有棲遁之志因敘舊以寄之 -- 李白">
    <meta property="og:title" content="聞丹丘子於城北營石門幽居中有高鳳遺跡僕離羣遠懷亦有棲遁之志因敘舊以寄之">
    <meta property="og:url" content="https://vwood.xyz/poetry/1c07e31d-3558-4fed-a7b3-e9b848dac2f7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui,-apple-system,BlinkMacSystemFont,segoe ui,Roboto,Helvetica,Arial,sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px; 
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            聞丹丘子於城北營石門幽居中有高鳳遺跡僕離羣遠懷亦有棲遁之志因敘舊以寄之
        </h2>
        <div class="author">作者: 李白
        </div>
        <div class="paragraphs">
            
                <div class="paragraph">
                    春華滄江月，秋色碧海雲。
                </div>
                
                <div class="paragraph">
                    離居盈寒暑，對此長思君。
                </div>
                
                <div class="paragraph">
                    思君楚水南，望君淮山北。
                </div>
                
                <div class="paragraph">
                    夢魂雖飛來，會面不可得。
                </div>
                
                <div class="paragraph">
                    疇昔在嵩陽，同衾臥羲皇。
                </div>
                
                <div class="paragraph">
                    綠蘿笑簪紱，丹壑賤巖廊。
                </div>
                
                <div class="paragraph">
                    晚途各分析，乘興任所適。
                </div>
                
                <div class="paragraph">
                    僕在雁門關，君爲峨眉客。
                </div>
                
                <div class="paragraph">
                    心懸萬里外，影滯兩鄉隔。
                </div>
                
                <div class="paragraph">
                    長劒復歸來，相逢洛陽陌。
                </div>
                
                <div class="paragraph">
                    陌上何喧喧，都令心意煩。
                </div>
                
                <div class="paragraph">
                    迷津覺路失，託勢隨風飜。
                </div>
                
                <div class="paragraph">
                    以茲謝朝列，長嘯歸故園。
                </div>
                
                <div class="paragraph">
                    故園恣閑逸，求古散縹帙。
                </div>
                
                <div class="paragraph">
                    久欲入名山，婚娶殊未畢。
                </div>
                
                <div class="paragraph">
                    人生信多故，世事豈惟一。
                </div>
                
                <div class="paragraph">
                    念此憂如焚，悵然若有失。
                </div>
                
                <div class="paragraph">
                    聞君臥石門，宿昔契彌敦。
                </div>
                
                <div class="paragraph">
                    方從桂樹隱，不羨桃花源。
                </div>
                
                <div class="paragraph">
                    高風起遐曠，幽人跡復存。
                </div>
                
                <div class="paragraph">
                    松風清瑤瑟，溪月湛芳樽。
                </div>
                
                <div class="paragraph">
                    安居偶佳賞，丹心期此論。
                </div>
                
        </div>
    </div>
</body>

</html>