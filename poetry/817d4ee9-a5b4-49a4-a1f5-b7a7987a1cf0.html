<!DOCTYPE html>
<html>

<head>
    <title>
        風雩亭詞
    </title>
    <meta name="keywords" content="風雩亭詞 -- 張栻">
    <meta name="description" content="風雩亭詞 -- 張栻">
    <meta property="og:title" content="風雩亭詞">
    <meta property="og:url" content="https://vwood.xyz/poetry/817d4ee9-a5b4-49a4-a1f5-b7a7987a1cf0.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            風雩亭詞
        </h2>
        <div class="author"><a href="/author/89582e74-761e-4836-9917-9263a355b5b1.html" title="張栻" target="_blank">
                張栻
            </a> (宋)
        </div>
        <div class="paragraphs">
            
                <div class="paragraph">
                    眷麓山之面隩，有絃誦之一宮。
                </div>
                
                <div class="paragraph">
                    鬰青林兮對起，背絕壁之穹隆。
                </div>
                
                <div class="paragraph">
                    獨樵牧之往來，委榛莽其蒙茸。
                </div>
                
                <div class="paragraph">
                    試芟夷而却視，翕衆景之來宗。
                </div>
                
                <div class="paragraph">
                    擢連娟之修竹，森偃蹇之喬松。
                </div>
                
                <div class="paragraph">
                    山靡靡以旁圍，谷窈窈而潜通。
                </div>
                
                <div class="paragraph">
                    翩兩翼兮前張，擁千麾兮後從。
                </div>
                
                <div class="paragraph">
                    带湘江之浮淥，矗遠岫兮橫空。
                </div>
                
                <div class="paragraph">
                    何地靈之久閟，昉經始乎今公。
                </div>
                
                <div class="paragraph">
                    怳棟宇之宏開，列闌楯之周重。
                </div>
                
                <div class="paragraph">
                    撫勝概以獨出，信茲山之有逢。
                </div>
                
                <div class="paragraph">
                    予揆名而諏義，爰遠取於舞雩之風。
                </div>
                
                <div class="paragraph">
                    昔洙泗之諸子，侍函丈以從容。
                </div>
                
                <div class="paragraph">
                    因聖師之有問，各跽陳其所衷。
                </div>
                
                <div class="paragraph">
                    獨點也之操志，與二三子兮不同。
                </div>
                
                <div class="paragraph">
                    方舍瑟而鏗然，諒其樂之素充。
                </div>
                
                <div class="paragraph">
                    味所陳之紆餘，夫何有於事功。
                </div>
                
                <div class="paragraph">
                    蓋不忘而不助，示何始而何終。
                </div>
                
                <div class="paragraph">
                    于鳶飛而魚躍，實天理之中庸。
                </div>
                
                <div class="paragraph">
                    覺唐虞之遺烈，儼洋洋乎目中。
                </div>
                
                <div class="paragraph">
                    惟夫子之所與，豈虛言之是崇。
                </div>
                
                <div class="paragraph">
                    嗟學子兮念此，遡千載以希蹤。
                </div>
                
                <div class="paragraph">
                    希蹤兮奈何，盍務勉乎敬恭。
                </div>
                
                <div class="paragraph">
                    審操舍兮斯須，凜戒懼兮冥濛。
                </div>
                
                <div class="paragraph">
                    防物變之外誘，遏氣習之內訌。
                </div>
                
                <div class="paragraph">
                    浸私意之脫落，自本心之昭融。
                </div>
                
                <div class="paragraph">
                    斯昔人之妙旨，可實得於予躬。
                </div>
                
                <div class="paragraph">
                    循點也之所造，極顔氏之深工。
                </div>
                
                <div class="paragraph">
                    登斯亭而有感，期用力於無窮。
                </div>
                
        </div>
    </div>
</body>

</html>