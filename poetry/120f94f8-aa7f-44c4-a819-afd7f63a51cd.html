<!DOCTYPE html>
<html>

<head>
    <title>
        南山詩
    </title>
    <meta name="keywords" content="南山詩 -- 韓愈">
    <meta name="description" content="南山詩 -- 韓愈">
    <meta property="og:title" content="南山詩">
    <meta property="og:url" content="https://vwood.xyz/poetry/120f94f8-aa7f-44c4-a819-afd7f63a51cd.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            南山詩
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    吾聞京城南，茲惟羣山囿。
                </div>
                
                <div class="paragraph">
                    東西兩際海，巨細難悉究。
                </div>
                
                <div class="paragraph">
                    山經及地志，茫昧非受授。
                </div>
                
                <div class="paragraph">
                    團辭試提挈，挂一念萬漏。
                </div>
                
                <div class="paragraph">
                    欲休諒不能，粗敘所經覯。
                </div>
                
                <div class="paragraph">
                    嘗昇崇丘望，戢戢見相湊。
                </div>
                
                <div class="paragraph">
                    晴明出稜角，縷脈碎分繡。
                </div>
                
                <div class="paragraph">
                    蒸嵐相澒洞，表裏忽通透。
                </div>
                
                <div class="paragraph">
                    無風自飄簸，融液煦柔茂。
                </div>
                
                <div class="paragraph">
                    橫雲時平凝，點點露數岫。
                </div>
                
                <div class="paragraph">
                    天空浮修眉，濃綠畫新就。
                </div>
                
                <div class="paragraph">
                    孤撐有巉絕，海浴褰鵬噣。
                </div>
                
                <div class="paragraph">
                    春陽潛沮洳，濯濯吐深秀。
                </div>
                
                <div class="paragraph">
                    巖巒雖嵂崒，軟弱類含酎。
                </div>
                
                <div class="paragraph">
                    夏炎百木盛，蔭鬱增埋覆。
                </div>
                
                <div class="paragraph">
                    神靈日歊歔，雲氣爭結構。
                </div>
                
                <div class="paragraph">
                    秋霜喜刻轢，磔卓立癯瘦。
                </div>
                
                <div class="paragraph">
                    參差相疊重，剛耿陵宇宙。
                </div>
                
                <div class="paragraph">
                    冬行雖幽墨，冰雪工琢鏤。
                </div>
                
                <div class="paragraph">
                    新曦照危峨，億丈恒高袤。
                </div>
                
                <div class="paragraph">
                    明昏無停態，頃刻異狀候。
                </div>
                
                <div class="paragraph">
                    西南雄太白，突起莫間簉。
                </div>
                
                <div class="paragraph">
                    藩都配德運，分宅占丁戊。
                </div>
                
                <div class="paragraph">
                    逍遙越坤位，詆訐陷乾竇。
                </div>
                
                <div class="paragraph">
                    空虛寒兢兢，風氣較搜漱。
                </div>
                
                <div class="paragraph">
                    朱維方燒日，陰霰縱騰糅。
                </div>
                
                <div class="paragraph">
                    昆明大池北，去覿偶晴晝。
                </div>
                
                <div class="paragraph">
                    緜聯窮俯視，倒側困清漚。
                </div>
                
                <div class="paragraph">
                    微瀾動水面，踴躍躁猱狖。
                </div>
                
                <div class="paragraph">
                    驚呼惜破碎，仰喜呀不仆。
                </div>
                
                <div class="paragraph">
                    前尋徑杜墅，岔蔽畢原陋。
                </div>
                
                <div class="paragraph">
                    崎嶇上軒昂，始得觀覽富。
                </div>
                
                <div class="paragraph">
                    行行將遂窮，嶺陸煩互走。
                </div>
                
                <div class="paragraph">
                    勃然思坼裂，擁掩難恕宥。
                </div>
                
                <div class="paragraph">
                    巨靈與夸蛾，遠賈期必售。
                </div>
                
                <div class="paragraph">
                    還疑造物意，固護蓄精祐。
                </div>
                
                <div class="paragraph">
                    力雖能排斡，雷電怯呵詬。
                </div>
                
                <div class="paragraph">
                    攀緣脫手足，蹭蹬抵積甃。
                </div>
                
                <div class="paragraph">
                    茫如試矯首，堛塞生怐愗。
                </div>
                
                <div class="paragraph">
                    威容喪蕭爽，近新迷遠舊。
                </div>
                
                <div class="paragraph">
                    拘官計日月，欲進不可又。
                </div>
                
                <div class="paragraph">
                    因緣窺其湫，凝湛閟陰嘼。
                </div>
                
                <div class="paragraph">
                    魚蝦可俯掇，神物安敢寇。
                </div>
                
                <div class="paragraph">
                    林柯有脫葉，欲墮鳥驚救。
                </div>
                
                <div class="paragraph">
                    爭銜彎環飛，投棄急哺鷇。
                </div>
                
                <div class="paragraph">
                    旋歸道回睨，達枿壯復奏。
                </div>
                
                <div class="paragraph">
                    吁嗟信奇怪，峙質能化貿。
                </div>
                
                <div class="paragraph">
                    前年遭譴謫，探歷得邂逅。
                </div>
                
                <div class="paragraph">
                    初從藍田入，顧盻勞頸脰。
                </div>
                
                <div class="paragraph">
                    時天晦大雪，淚目苦矇瞀。
                </div>
                
                <div class="paragraph">
                    峻塗拖長冰，直上若懸溜。
                </div>
                
                <div class="paragraph">
                    褰衣步推馬，顛蹶退且復。
                </div>
                
                <div class="paragraph">
                    蒼黃忘遐睎，所矚纔左右。
                </div>
                
                <div class="paragraph">
                    杉篁咤蒲蘇，杲耀攢介胄。
                </div>
                
                <div class="paragraph">
                    專心憶平道，脫險逾避臭。
                </div>
                
                <div class="paragraph">
                    昨來逢清霽，宿願忻始副。
                </div>
                
                <div class="paragraph">
                    崢嶸躋冢頂，倏閃雜鼯鼬。
                </div>
                
                <div class="paragraph">
                    前低劃開闊，爛漫堆衆皺。
                </div>
                
                <div class="paragraph">
                    或連若相從，或蹙若相鬬。
                </div>
                
                <div class="paragraph">
                    或妥若弭伏，或竦若驚雊。
                </div>
                
                <div class="paragraph">
                    或散若瓦解，或赴若輻湊。
                </div>
                
                <div class="paragraph">
                    或翩若船遊，或決若馬驟。
                </div>
                
                <div class="paragraph">
                    或背若相惡，或向若相佑。
                </div>
                
                <div class="paragraph">
                    或亂若抽筍，或嵲若注灸。
                </div>
                
                <div class="paragraph">
                    或錯若繪畫，或繚若篆籀。
                </div>
                
                <div class="paragraph">
                    或羅若星離，或蓊若雲逗。
                </div>
                
                <div class="paragraph">
                    或浮若波濤，或碎若鋤耨。
                </div>
                
                <div class="paragraph">
                    或如賁育倫，賭勝勇前購。
                </div>
                
                <div class="paragraph">
                    先強勢已出，後鈍嗔䛠譳。
                </div>
                
                <div class="paragraph">
                    或如帝王尊，叢集朝賤幼。
                </div>
                
                <div class="paragraph">
                    雖親不褻狎，雖遠不悖謬。
                </div>
                
                <div class="paragraph">
                    或如臨食案，肴核紛飣餖。
                </div>
                
                <div class="paragraph">
                    又如遊九原，墳墓包槨柩。
                </div>
                
                <div class="paragraph">
                    或纍若盆甖，或揭若㽅豆。
                </div>
                
                <div class="paragraph">
                    或覆若曝鼈，或頹若寢獸。
                </div>
                
                <div class="paragraph">
                    或蜿若藏龍，或翼若搏鷲。
                </div>
                
                <div class="paragraph">
                    或齊若友朋，或隨若先後。
                </div>
                
                <div class="paragraph">
                    或迸若流落，或顧若宿留。
                </div>
                
                <div class="paragraph">
                    或戾若仇讐，或密若婚媾。
                </div>
                
                <div class="paragraph">
                    或儼若峩冠，或翻若舞袖。
                </div>
                
                <div class="paragraph">
                    或屹若戰陣，或圍若蒐狩。
                </div>
                
                <div class="paragraph">
                    或靡然東注，或偃然北首。
                </div>
                
                <div class="paragraph">
                    或如火熺焰，或若氣饙餾。
                </div>
                
                <div class="paragraph">
                    或行而不輟，或遺而不收。
                </div>
                
                <div class="paragraph">
                    或斜而不倚，或弛而不彀。
                </div>
                
                <div class="paragraph">
                    或赤若禿鬝，或燻若柴槱。
                </div>
                
                <div class="paragraph">
                    或如龜拆兆，或若卦分繇。
                </div>
                
                <div class="paragraph">
                    或前橫若剝，或後斷若姤。
                </div>
                
                <div class="paragraph">
                    延延離又屬，夬夬叛還遘。
                </div>
                
                <div class="paragraph">
                    喁喁魚闖萍，落落月經宿。
                </div>
                
                <div class="paragraph">
                    誾誾樹牆垣，巘巘駕庫廄。
                </div>
                
                <div class="paragraph">
                    參參削劍戟，煥煥銜瑩琇。
                </div>
                
                <div class="paragraph">
                    敷敷花披萼，闟闟屋摧霤。
                </div>
                
                <div class="paragraph">
                    悠悠舒而安，兀兀狂以狃。
                </div>
                
                <div class="paragraph">
                    超超出猶奔，蠢蠢駭不懋。
                </div>
                
                <div class="paragraph">
                    大哉立天地，經紀肖營腠。
                </div>
                
                <div class="paragraph">
                    厥初孰開張，僶俯誰勸侑。
                </div>
                
                <div class="paragraph">
                    創茲樸而巧，戮力忍勞疚。
                </div>
                
                <div class="paragraph">
                    得非施斧斤，無乃假詛咒。
                </div>
                
                <div class="paragraph">
                    鴻荒竟無傳，功大莫酬僦。
                </div>
                
                <div class="paragraph">
                    嘗聞於祠官，芬苾降歆嗅。
                </div>
                
                <div class="paragraph">
                    斐然作歌詩，惟用贊報酭。
                </div>
                
        </div>
    </div>
</body>

</html>