<!DOCTYPE html>
<html>

<head>
    <title>
        山陽思歸書寄女兄
    </title>
    <meta name="keywords" content="山陽思歸書寄女兄 -- 王令">
    <meta name="description" content="山陽思歸書寄女兄 -- 王令">
    <meta property="og:title" content="山陽思歸書寄女兄">
    <meta property="og:url" content="https://vwood.xyz/poetry/8fa460b8-a1e3-4b45-b8c1-5e4cfccdcaec.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            山陽思歸書寄女兄
        </h2>
        <div class="author"><a href="/author/e2c07212-1ac6-4d3a-bf2e-7edd2b90c0a8.html" title="王令" target="_blank">
                王令
            </a> (宋)
        </div>
        <div class="paragraphs">
            
                <div class="paragraph">
                    淮風情舒舒，楚水日夜流。
                </div>
                
                <div class="paragraph">
                    風能駕吾帆，水可載我舟。
                </div>
                
                <div class="paragraph">
                    余歸知幾時，子望懸百憂。
                </div>
                
                <div class="paragraph">
                    念我兄弟寡，商參各殊州。
                </div>
                
                <div class="paragraph">
                    十年不一逢，會合何所由。
                </div>
                
                <div class="paragraph">
                    幸逢子来歸，與我相慰投。
                </div>
                
                <div class="paragraph">
                    甥兒入吾牽，甥女出吾留。
                </div>
                
                <div class="paragraph">
                    子吾笑其間，貧不知可愁。
                </div>
                
                <div class="paragraph">
                    心如熙春陽，樂若醉酒酬。
                </div>
                
                <div class="paragraph">
                    憶我别子日，將行更逗遛。
                </div>
                
                <div class="paragraph">
                    泣恐傷子心，淚出仰目收。
                </div>
                
                <div class="paragraph">
                    别日才幾時，别思日九秋。
                </div>
                
                <div class="paragraph">
                    心隨西北風，目望東南樓。
                </div>
                
                <div class="paragraph">
                    主人仁且賢，憐我覊旅遊。
                </div>
                
                <div class="paragraph">
                    晨粳玉炊香，暮酒金注甌。
                </div>
                
                <div class="paragraph">
                    盤蔬羅春青，豆脯兼夕鱐。
                </div>
                
                <div class="paragraph">
                    爲食豈不美，義咽不下喉。
                </div>
                
                <div class="paragraph">
                    要當歸子同，半菽飽亦優。
                </div>
                
                <div class="paragraph">
                    始予志所學，義當望軻丘。
                </div>
                
                <div class="paragraph">
                    朅来與世評，衆口忽起咻。
                </div>
                
                <div class="paragraph">
                    嘗觀世金朱，此道久巳偷。
                </div>
                
                <div class="paragraph">
                    胡爲不奮去，附世如贅旒。
                </div>
                
                <div class="paragraph">
                    而子亦待人，特以貧不謀。
                </div>
                
                <div class="paragraph">
                    參差兩如此，偃蹇勢略侔。
                </div>
                
                <div class="paragraph">
                    要當共引去，逸世出網罘。
                </div>
                
                <div class="paragraph">
                    遐追避世徒，子與侍巾裘。
                </div>
                
                <div class="paragraph">
                    吾將亦娶婦，力以石臼求。
                </div>
                
                <div class="paragraph">
                    貿田結歸廬，種樹屋四周。
                </div>
                
                <div class="paragraph">
                    子居課桑蠶，我出鞭耕牛。
                </div>
                
                <div class="paragraph">
                    教妻績以筐，使兒餉東疇。
                </div>
                
                <div class="paragraph">
                    坐笑忘歲時，聚首成白頭。
                </div>
                
                <div class="paragraph">
                    歸乎當何時，詩以侑子謳。
                </div>
                
        </div>
    </div>
</body>

</html>