<!DOCTYPE html>
<html>

<head>
    <title>
        仙宮嶺
    </title>
    <meta name="keywords" content="仙宮嶺 -- 鄒浩">
    <meta name="description" content="仙宮嶺 -- 鄒浩">
    <meta property="og:title" content="仙宮嶺">
    <meta property="og:url" content="https://vwood.xyz/poetry/0dd9e011-7d87-41ad-bcc5-129573347e3d.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            仙宮嶺
        </h2>
        <div class="author"><a href="/author/583b6155-9adc-42c3-80b1-05e8b0fe9854.html" title="鄒浩" target="_blank">
                鄒浩
            </a> (宋)
        </div>
        <div class="paragraphs">
            
                <div class="paragraph">
                    曉雲生嶺端，遮日成清陰。
                </div>
                
                <div class="paragraph">
                    炎氛遽辟易，興逸安能禁。
                </div>
                
                <div class="paragraph">
                    仙宮風塵表，高高百千尋。
                </div>
                
                <div class="paragraph">
                    石路上曲折，健足猶難任。
                </div>
                
                <div class="paragraph">
                    綽約兩仙子，雙鬟坐沉吟。
                </div>
                
                <div class="paragraph">
                    巫覡意何許，門窗藤蔓深。
                </div>
                
                <div class="paragraph">
                    樵叟向我言，自古傳至今。
                </div>
                
                <div class="paragraph">
                    去州五十里，有峒鬰森森。
                </div>
                
                <div class="paragraph">
                    陶家李家女，年各勝巾衿。
                </div>
                
                <div class="paragraph">
                    恍惚若逢遇，相與登崎崯。
                </div>
                
                <div class="paragraph">
                    一朝作蟬脱，英魂不墜沉。
                </div>
                
                <div class="paragraph">
                    鄉人共祠之，彷彿來顧歆。
                </div>
                
                <div class="paragraph">
                    水旱禱輙應，民吏同所欽。
                </div>
                
                <div class="paragraph">
                    此宮乃行宮，春秋薦誠諶。
                </div>
                
                <div class="paragraph">
                    言已叟仙去，四望祛煩襟。
                </div>
                
                <div class="paragraph">
                    滎山直南聳，龍嶽山朝壬。
                </div>
                
                <div class="paragraph">
                    越王連佛子，密山秀孤岑。
                </div>
                
                <div class="paragraph">
                    回環萬峰巒，插雲皆玉簪。
                </div>
                
                <div class="paragraph">
                    滔滔兩川流，會合通梧潯。
                </div>
                
                <div class="paragraph">
                    漁舟糝木葉，城郭幾突黔。
                </div>
                
                <div class="paragraph">
                    虚徐韻長松，飛鳴集珍禽。
                </div>
                
                <div class="paragraph">
                    須臾烟靄青，遐邇浮祲祲。
                </div>
                
                <div class="paragraph">
                    變化紛見門，飲酒時一斟。
                </div>
                
                <div class="paragraph">
                    我罪貸五鼎，我軀重千金。
                </div>
                
                <div class="paragraph">
                    雖居瘴癘鄉，肯使瘴癘侵。
                </div>
                
                <div class="paragraph">
                    嚢衣完舊裾，匣劍存初鐔。
                </div>
                
                <div class="paragraph">
                    氣聽謝耳力，誰到無絃琴。
                </div>
                
                <div class="paragraph">
                    子期久冥漠，天地爲知音。
                </div>
                
                <div class="paragraph">
                    中和王度新，祈招詠愔愔。
                </div>
                
                <div class="paragraph">
                    賜環諒匪朝，聊以寫我心。
                </div>
                
        </div>
    </div>
</body>

</html>