<!DOCTYPE html>
<html>

<head>
    <title>
        贈壽昌墨客葉實甫
    </title>
    <meta name="keywords" content="贈壽昌墨客葉實甫 -- 方回">
    <meta name="description" content="贈壽昌墨客葉實甫 -- 方回">
    <meta property="og:title" content="贈壽昌墨客葉實甫">
    <meta property="og:url" content="https://vwood.xyz/poetry/bf2b20bf-6579-4466-82a6-1502d9d18f81.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            贈壽昌墨客葉實甫
        </h2>
        <div class="author"><a href="/author/0638b753-df80-43e0-97db-b8ac9db099a6.html" title="方回" target="_blank">
                方回
            </a> (宋)
        </div>
        <div class="paragraphs">
            
                <div class="paragraph">
                    古人削竹以爲筆，木板爲方竹爲策。
                </div>
                
                <div class="paragraph">
                    其字科斗或鳥迹，或篆或籀煤傅漆。
                </div>
                
                <div class="paragraph">
                    未有今人所謂墨，晉發汲冢尚可識。
                </div>
                
                <div class="paragraph">
                    地中間獲鐘鼎刻，文爲之具未爲極。
                </div>
                
                <div class="paragraph">
                    何其妙哉善摹畫，束縛毫管備肸飾。
                </div>
                
                <div class="paragraph">
                    鶴眼鳳咮鑿湍石，黟楮剡藤擣成足。
                </div>
                
                <div class="paragraph">
                    松煙魚胞和堅密，誇精鬬巧不遺力。
                </div>
                
                <div class="paragraph">
                    隸真行草最後出，萬乃不能及古一。
                </div>
                
                <div class="paragraph">
                    有良弓矢無良射，器利工拙繆繩尺。
                </div>
                
                <div class="paragraph">
                    風頹俗降嘆近日，四寶往往俱難得，尤艱得者墨一物。
                </div>
                
                <div class="paragraph">
                    燃爇膏脂磔桐實，非膠太燥則太溢。
                </div>
                
                <div class="paragraph">
                    高價玄圭詭蒼璧，其實不直瓦與礫。
                </div>
                
                <div class="paragraph">
                    羲獻不起歐褚畢，亦無李杜大詩伯。
                </div>
                
                <div class="paragraph">
                    顛倒吏牘冒儒籍，乳臭小兒僅甲乙。
                </div>
                
                <div class="paragraph">
                    苟且研磨暗竄易，奚李縱生懼稱屈。
                </div>
                
                <div class="paragraph">
                    壽昌葉老獨奇崛，陟阪涉澗負囊笈。
                </div>
                
                <div class="paragraph">
                    直笏圓丸動盈百，病風手試銅蟾滴。
                </div>
                
                <div class="paragraph">
                    瀲灧龍光浮五色，便覺硯中轟霹靂。
                </div>
                
                <div class="paragraph">
                    金錢亦不過求索，但欲流名寄篇什。
                </div>
                
                <div class="paragraph">
                    噫嘻此一怪墨客，作書轉送三歎息。
                </div>
                
                <div class="paragraph">
                    物有當黑不肯黑，事有當白不肯白。
                </div>
                
        </div>
    </div>
</body>

</html>