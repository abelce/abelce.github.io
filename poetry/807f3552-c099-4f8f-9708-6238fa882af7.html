<!DOCTYPE html>
<html>

<head>
    <title>
        癸巳歲邑中大歉三七姪捐金散穀以濟艱食因成三十韵以紀之
    </title>
    <meta name="keywords" content="癸巳歲邑中大歉三七姪捐金散穀以濟艱食因成三十韵以紀之 -- 吳芾">
    <meta name="description" content="癸巳歲邑中大歉三七姪捐金散穀以濟艱食因成三十韵以紀之 -- 吳芾">
    <meta property="og:title" content="癸巳歲邑中大歉三七姪捐金散穀以濟艱食因成三十韵以紀之">
    <meta property="og:url" content="https://vwood.xyz/poetry/807f3552-c099-4f8f-9708-6238fa882af7.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            癸巳歲邑中大歉三七姪捐金散穀以濟艱食因成三十韵以紀之
        </h2>
        <div class="author"><a href="/author/45dcfb03-deb9-4194-af85-7fbea09df5cd.html" title="吳芾" target="_blank">
                吳芾
            </a> (宋)
        </div>
        <div class="paragraphs">
            
                <div class="paragraph">
                    吾家謂姪非常兒，自幼讀書嘗下帷。
                </div>
                
                <div class="paragraph">
                    平居事母盡孝道，力供子職曾無違。
                </div>
                
                <div class="paragraph">
                    辛勤農畝三十載，頓立門戶成家肥。
                </div>
                
                <div class="paragraph">
                    耻同流俗事驕吝，好賢樂業常怡怡。
                </div>
                
                <div class="paragraph">
                    聞人急難如在己，見義踴躍無不爲。
                </div>
                
                <div class="paragraph">
                    造橋砌路未爲德，折券釋逋未足奇。
                </div>
                
                <div class="paragraph">
                    究其存心用意處，尤在邑人艱食時。
                </div>
                
                <div class="paragraph">
                    此邑山多土田少，民貧自昔難支持。
                </div>
                
                <div class="paragraph">
                    其間歲收數百斛，已爲富室他可知。
                </div>
                
                <div class="paragraph">
                    况復今年苦亢旱，州里遠近咸告饑。
                </div>
                
                <div class="paragraph">
                    田疇彌望總如燎，細民未免俱流移。
                </div>
                
                <div class="paragraph">
                    縱使人能保常産，亦復有甑無米炊。
                </div>
                
                <div class="paragraph">
                    雖幸朝家行賑濟，正恐未能遍羣黎。
                </div>
                
                <div class="paragraph">
                    往往傾村走山谷，荷鋤掘地尋蕨萁。
                </div>
                
                <div class="paragraph">
                    取根爲粉雖可飽，食之既久人亦羸。
                </div>
                
                <div class="paragraph">
                    春來必至生疫癘，死填溝壑夫何疑。
                </div>
                
                <div class="paragraph">
                    吾姪見之軫憂惻，首議倡率輸家貲。
                </div>
                
                <div class="paragraph">
                    既捐青蚨二百萬，猶恨糴貴難療饑。
                </div>
                
                <div class="paragraph">
                    庾中僅存二千石，一旦傾倒盡散之。
                </div>
                
                <div class="paragraph">
                    此心但欲濟隣里，身外浮名非所希。
                </div>
                
                <div class="paragraph">
                    吁嗟薄俗務貪鄙，計較升斗爭刀錐。
                </div>
                
                <div class="paragraph">
                    徒知富有可潤屋，豈慮人怨親戚離。
                </div>
                
                <div class="paragraph">
                    有如吾姪爲此舉，吾鄉自古應亦稀。
                </div>
                
                <div class="paragraph">
                    小惠所施固未博，風義自足洗澆漓。
                </div>
                
                <div class="paragraph">
                    儻使人人皆若爾，千里豈復憂餒時。
                </div>
                
                <div class="paragraph">
                    第願吾姪廣此意，所爲盡從今日推。
                </div>
                
                <div class="paragraph">
                    陰功在人天心報，會俾爾壽膺繁禧。
                </div>
                
                <div class="paragraph">
                    梓里遺芳傳未艾，世有子孫攀桂枝。
                </div>
                
                <div class="paragraph">
                    豈惟同里共歆艷，亦使吾姪增光輝。
                </div>
                
                <div class="paragraph">
                    老夫無以示旌勸，聊爲吾姪題此詩。
                </div>
                
        </div>
    </div>
</body>

</html>