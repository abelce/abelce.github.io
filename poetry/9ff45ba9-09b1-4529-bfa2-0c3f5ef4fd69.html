<!DOCTYPE html>
<html>

<head>
    <title>
        亞元舍人不替深知猥貽佳作三篇清絕不敢輕酬因爲長歌聊以爲報未竟復得子喬校書示問故兼寄陳君庶資一笑耳
    </title>
    <meta name="keywords" content="亞元舍人不替深知猥貽佳作三篇清絕不敢輕酬因爲長歌聊以爲報未竟復得子喬校書示問故兼寄陳君庶資一笑耳 -- 徐鉉">
    <meta name="description" content="亞元舍人不替深知猥貽佳作三篇清絕不敢輕酬因爲長歌聊以爲報未竟復得子喬校書示問故兼寄陳君庶資一笑耳 -- 徐鉉">
    <meta property="og:title" content="亞元舍人不替深知猥貽佳作三篇清絕不敢輕酬因爲長歌聊以爲報未竟復得子喬校書示問故兼寄陳君庶資一笑耳">
    <meta property="og:url" content="https://vwood.xyz/poetry/9ff45ba9-09b1-4529-bfa2-0c3f5ef4fd69.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            亞元舍人不替深知猥貽佳作三篇清絕不敢輕酬因爲長歌聊以爲報未竟復得子喬校書示問故兼寄陳君庶資一笑耳
        </h2>
        <div class="author"><a href="/author/2693c5c7-d610-45fc-b81f-ed05c3d76e5c.html" title="徐鉉" target="_blank">
                徐鉉
            </a> (宋)
        </div>
        <div class="paragraphs">
            
                <div class="paragraph">
                    海陵城裏春正月，海畔朝陽照殘雪。
                </div>
                
                <div class="paragraph">
                    城中有客獨登樓，遥望天邊白銀闕。
                </div>
                
                <div class="paragraph">
                    白銀闕下何英英，雕鞍繡轂趨承明。
                </div>
                
                <div class="paragraph">
                    閶門曉闢旌旗影，玉墀風細佩環聲。
                </div>
                
                <div class="paragraph">
                    此處追飛皆俊彥，當年何事容疵賤。
                </div>
                
                <div class="paragraph">
                    懷鉛晝坐紫微宮，焚香夜直明光殿。
                </div>
                
                <div class="paragraph">
                    王言簡靜官司閑，朋好殷勤多往還。
                </div>
                
                <div class="paragraph">
                    新亭風景如東洛，邙嶺林泉似北山。
                </div>
                
                <div class="paragraph">
                    光陰暗度盃盂裏，職業未妨談笑間。
                </div>
                
                <div class="paragraph">
                    有時邀賓復携妓，造門不問都非是。
                </div>
                
                <div class="paragraph">
                    酣歌叫笑驚四鄰，賦筆蹤橫動千字。
                </div>
                
                <div class="paragraph">
                    任他銀箭轉更籌，不怕金吾司夜吏。
                </div>
                
                <div class="paragraph">
                    可憐諸貴賢且才，時情物望兩無猜。
                </div>
                
                <div class="paragraph">
                    伊余獨稟狂狷性，褊量多言仍薄命。
                </div>
                
                <div class="paragraph">
                    吞舟可漏豈無恩，負乘自貽非不幸。
                </div>
                
                <div class="paragraph">
                    一朝削跡爲遷客，旦暮青雲千里隔。
                </div>
                
                <div class="paragraph">
                    離鴻別雁各分飛，折柳攀花兩無色。
                </div>
                
                <div class="paragraph">
                    盧龍渡口問迷津，瓜步山前送暮春。
                </div>
                
                <div class="paragraph">
                    白沙江上曾行路，青林花落何紛紛。
                </div>
                
                <div class="paragraph">
                    漢皇昔幸回中道，極目牛羊卧芳草。
                </div>
                
                <div class="paragraph">
                    舊宅重遊盡隙荒，故人相見多衰老。
                </div>
                
                <div class="paragraph">
                    禪智寺，山光橋，風瑟瑟兮雨蕭蕭。
                </div>
                
                <div class="paragraph">
                    行盃已醒殘夢斷，征途未極離魂消。
                </div>
                
                <div class="paragraph">
                    海陵郡中陶太守，相逢本是隨行舊。
                </div>
                
                <div class="paragraph">
                    乍申拜起已開眉，却問辛勤還執手。
                </div>
                
                <div class="paragraph">
                    精廬水榭最清幽，一稅征車聊駐留。
                </div>
                
                <div class="paragraph">
                    閉門思過謝來客，知恩省分寬離憂。
                </div>
                
                <div class="paragraph">
                    郡齋勝境有後池，山亭茵閣互參差。
                </div>
                
                <div class="paragraph">
                    有時虛左來相召，舉白飛觴任所爲。
                </div>
                
                <div class="paragraph">
                    多才太守能撾鼓，醉送金船間歌舞。
                </div>
                
                <div class="paragraph">
                    酒酣耳熱眼生花，暫似京華歡會處。
                </div>
                
                <div class="paragraph">
                    歸來旅館還端居，清風明月夜窗虛。
                </div>
                
                <div class="paragraph">
                    駸駸流景歲云暮，天涯望斷故人書。
                </div>
                
                <div class="paragraph">
                    春來憑檻方歎息，仰頭忽見南來翼。
                </div>
                
                <div class="paragraph">
                    足繫紅牋墮我前，引頸長鳴如有言。
                </div>
                
                <div class="paragraph">
                    開緘試讀相思字，乃是多情喬亞元。
                </div>
                
                <div class="paragraph">
                    短韻三篇皆麗絕，小梅寄意情偏切。
                </div>
                
                <div class="paragraph">
                    金蘭投分一何堅，銀鈎置袖終難滅。
                </div>
                
                <div class="paragraph">
                    醉後狂言何足奇，感君知己不相遺。
                </div>
                
                <div class="paragraph">
                    長卿曾作美人賦，玄成今有責躬詩。
                </div>
                
                <div class="paragraph">
                    報章欲託還京信，筆拙紙窮情未盡。
                </div>
                
                <div class="paragraph">
                    珍重芸香陳子喬，亦解貽書遠相問。
                </div>
                
                <div class="paragraph">
                    寧須買藥療羈愁，只恨無書消鄙吝。
                </div>
                
                <div class="paragraph">
                    游處當時靡不同，歡娛今日兩成空。
                </div>
                
                <div class="paragraph">
                    天子尚應憐賈誼，時人未要嘲揚雄。
                </div>
                
                <div class="paragraph">
                    曲終筆閣緘封已，翩翩驛騎行塵起。
                </div>
                
                <div class="paragraph">
                    寄向中朝謝故人，爲說相思意如此。
                </div>
                
        </div>
    </div>
</body>

</html>