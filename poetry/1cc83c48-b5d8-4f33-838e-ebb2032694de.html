<!DOCTYPE html>
<html>

<head>
    <title>
        徐太宰生日
    </title>
    <meta name="keywords" content="徐太宰生日 -- 李若水">
    <meta name="description" content="徐太宰生日 -- 李若水">
    <meta property="og:title" content="徐太宰生日">
    <meta property="og:url" content="https://vwood.xyz/poetry/1cc83c48-b5d8-4f33-838e-ebb2032694de.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            徐太宰生日
        </h2>
        <div class="author"><a href="/author/f1443ba1-60ef-42a9-8541-7e88729f650d.html" title="李若水" target="_blank">
                李若水
            </a> (宋)
        </div>
        <div class="paragraphs">
            
                <div class="paragraph">
                    潭潭相府開日邊，瑞光錯落勝非煙。
                </div>
                
                <div class="paragraph">
                    珊鞭皂帽千騎聯，袖中各有崧高篇。
                </div>
                
                <div class="paragraph">
                    惟公妙年少比肩，筆底詞藻爭春妍。
                </div>
                
                <div class="paragraph">
                    千佛經上名高懸，層霄未許孤鴻鶱。
                </div>
                
                <div class="paragraph">
                    牛刀稍奏驚九天，召對紫殿席爲前。
                </div>
                
                <div class="paragraph">
                    舌本治道如湧泉，重瞳屢矚眷予偏。
                </div>
                
                <div class="paragraph">
                    駸駸臺省難淹延，徑躋政府持論堅。
                </div>
                
                <div class="paragraph">
                    彼姦不容外蕃宣，寺人炎炎國柄專。
                </div>
                
                <div class="paragraph">
                    力嘗抗之甘下遷，吾道不行乃命邅。
                </div>
                
                <div class="paragraph">
                    豈能俯首學阿諞，青雲斜飛二十年。
                </div>
                
                <div class="paragraph">
                    皇家累聖寶籙傳，太平推在商周先。
                </div>
                
                <div class="paragraph">
                    金人穹帳鄰幽燕，覘我弛備紛振鞭。
                </div>
                
                <div class="paragraph">
                    長驅近甸羅戈鋋，赤子枕藉吁可憐。
                </div>
                
                <div class="paragraph">
                    肉食者鄙議拘攣，金帛寶玩平山巔。
                </div>
                
                <div class="paragraph">
                    併割三鎮充垂涎，縣官聰明新位乾。
                </div>
                
                <div class="paragraph">
                    搜舉真相窮八埏，公鎮北門惠化沿。
                </div>
                
                <div class="paragraph">
                    左右國人皆曰賢，賜環歸來胡不遄。
                </div>
                
                <div class="paragraph">
                    父老泣把衣裙牽，白麻疏詔光台躔。
                </div>
                
                <div class="paragraph">
                    挈提宇宙歸陶甄，西北兩路尚控弦。
                </div>
                
                <div class="paragraph">
                    雖有盟好數棄捐，民貧到骨瘼未痊。
                </div>
                
                <div class="paragraph">
                    宿弊如毛費除蠲，仁祖良規人所便。
                </div>
                
                <div class="paragraph">
                    熙豐法誤今判然，斡旋鴻鈞須至權。
                </div>
                
                <div class="paragraph">
                    規規小手徒自纏，昔欲裕民反招愆。
                </div>
                
                <div class="paragraph">
                    茲其時矣盍勉旃，無使治行專潁川。
                </div>
                
                <div class="paragraph">
                    上天有意扶危顛，俾公之壽自綿綿，不須辟穀學神仙。
                </div>
                
        </div>
    </div>
</body>

</html>