<!DOCTYPE html>
<html>

<head>
    <title>
        此日足可惜贈張籍
    </title>
    <meta name="keywords" content="此日足可惜贈張籍 -- 韓愈">
    <meta name="description" content="此日足可惜贈張籍 -- 韓愈">
    <meta property="og:title" content="此日足可惜贈張籍">
    <meta property="og:url" content="https://vwood.xyz/poetry/92d27c64-7931-4cc4-84cd-784f5aa2f743.html">

    <meta name="viewport"
    content="width=device-width,initial-scale=1,user-scalable=no,maximum-scale=1.0,viewport-fit=cover">
<meta charset="utf-8">
<link rel="icon" href="/favicon.ico">
<meta property="og:type" content="website">
<meta property="og:site_name" content="文钦的个人日志">
<meta name="google-site-verification" content="LE9f0-2YGlWDKgo5955hV_-oeN3Uq74EN_6gcKaJ60U">
<meta name="msvalidate.01" content="3E915E4B19B295BCF5E1FEB5AA8367EB">
<meta name="baidu_union_verify" content="a673bc08063b1108073e80d745c6be14">
<meta name="baidu-site-verification" content="codeva-Dibq943E2F">
<meta name="360-site-verification" content="3a57e570191c7aa35ea273b1dc587150">
<meta name="sogou_site_verification" content="li0U6hc1gz">
<meta name="author" content="文钦,1061225829@qq.com">
<meta property="site_name" content="文钦的个人日志">
<meta http-equiv="Content-Type" content="text/html;charset=UTF-8">
<meta http-equiv="X-UA-Compatible" content="IE=edge,chrome=1">
<meta http-equiv="Cache-Control" content="no-siteapp">
<style>
    :root {
        --main-color: #333;
        --second-color: #666;
        --main-width: 800px;
    }

    * {
        margin: 0;
        padding: 0;

    }

    body {
        background-color: #f0f2f5;
        font-family: system-ui, -apple-system, BlinkMacSystemFont, segoe ui, Roboto, Helvetica, Arial, sans-serif;
    }

    a {
        color: #1890ff;
        text-decoration: none;
        background-color: transparent;
        outline: none;
        cursor: pointer;
        -webkit-text-decoration-skip: objects;
    }
</style>
<script async src="https://www.googletagmanager.com/gtag/js?id=G-MMNJYR8ESW" crossOrigin="anonymous"
    strategy="lazyOnload"></script>
<script>
    window.dataLayer = window.dataLayer || [];
    function gtag() { window.dataLayer.push(arguments) }
    gtag('js', new Date());
    gtag('config', 'G-MMNJYR8ESW');
</script>
<script>
    var _hmt = _hmt || []; (function () {
        var hm = document.createElement("script");
        hm.async = true;
        hm.src = "https://hm.baidu.com/hm.js?ea0272238080a1dedd4e077d19445ced"; var
            s = document.getElementsByTagName("script")[0]; s.parentNode.insertBefore(hm, s);
    })();
</script>
        <style>
            .container {
                max-width: var(--main-width);
                margin: 24px auto;
                background-color: #fff;
                padding: 64px 24px;
                border-radius: 4px;
                display: flex;
                flex-direction: column;
                align-items: center;
            }

            .name {
                font-size: 28px;
                line-height: 32px;
                color: var(--main-color);
                margin-bottom: 12px;
            }

            .author {
                font-size: 12px;
                line-height: 16px;
                color: var(--second-color);
                margin-bottom: 14px;
            }

            .paragraphs {
                margin-top: 28px;
            }

            .paragraph {
                font-size: 16px;
                line-height: 20px;
                margin-bottom: 12px;
            }
        </style>
</head>

<body>
    <div class="container">
        <h2 class="name">
            此日足可惜贈張籍
        </h2>
        <div class="author"><a href="/author/5a1a85b2-a094-486b-823f-f466948c9f9d.html" title="韓愈" target="_blank">
                韓愈
            </a> (唐)
        </div>
        <div class="paragraphs">
            
                <div class="paragraph">
                    此日足可惜，此酒不足嘗。
                </div>
                
                <div class="paragraph">
                    捨酒去相語，共分一日光。
                </div>
                
                <div class="paragraph">
                    念昔未知子，孟君自南方。
                </div>
                
                <div class="paragraph">
                    自矜有所得，言子有文章。
                </div>
                
                <div class="paragraph">
                    我名屬相府，欲往不得行。
                </div>
                
                <div class="paragraph">
                    思之不可見，百端在中腸。
                </div>
                
                <div class="paragraph">
                    維時月魄死，冬日朝在房。
                </div>
                
                <div class="paragraph">
                    驅馳公事退，聞子適及城。
                </div>
                
                <div class="paragraph">
                    命車載之至，引坐於中堂。
                </div>
                
                <div class="paragraph">
                    開懷聽其說，往往副所望。
                </div>
                
                <div class="paragraph">
                    孔丘歿已遠，仁義路久荒。
                </div>
                
                <div class="paragraph">
                    紛紛百家起，詭怪相披猖。
                </div>
                
                <div class="paragraph">
                    長老守所聞，後生習爲常。
                </div>
                
                <div class="paragraph">
                    少知誠難得，純粹古已亡。
                </div>
                
                <div class="paragraph">
                    譬彼植園木，有根易爲長。
                </div>
                
                <div class="paragraph">
                    留之不遣去，館置城西旁。
                </div>
                
                <div class="paragraph">
                    歲時未云幾，浩浩觀湖江。
                </div>
                
                <div class="paragraph">
                    衆夫指之笑，謂我知不明。
                </div>
                
                <div class="paragraph">
                    兒童畏雷電，魚鼈驚夜光。
                </div>
                
                <div class="paragraph">
                    州家舉進士，選試繆所當。
                </div>
                
                <div class="paragraph">
                    馳辭對我策，章句何煒煌。
                </div>
                
                <div class="paragraph">
                    相公朝服立，工席歌鹿鳴。
                </div>
                
                <div class="paragraph">
                    禮終樂亦闋，相拜送於庭。
                </div>
                
                <div class="paragraph">
                    之子去須臾，赫赫流盛名。
                </div>
                
                <div class="paragraph">
                    竊喜復竊歎，諒知有所成。
                </div>
                
                <div class="paragraph">
                    人事安可恒，奄忽令我傷。
                </div>
                
                <div class="paragraph">
                    聞子高第日，正從相公喪。
                </div>
                
                <div class="paragraph">
                    哀情逢吉語，惝怳難爲雙。
                </div>
                
                <div class="paragraph">
                    暮宿偃師西，徒展轉在牀。
                </div>
                
                <div class="paragraph">
                    夜聞汴州亂，遶壁行徬徨。
                </div>
                
                <div class="paragraph">
                    我時留妻子，倉卒不及將。
                </div>
                
                <div class="paragraph">
                    相見不復期，零落甘所丁。
                </div>
                
                <div class="paragraph">
                    驕兒未絕乳，念之不能忘。
                </div>
                
                <div class="paragraph">
                    忽如在我所，耳若聞啼聲。
                </div>
                
                <div class="paragraph">
                    中途安得返，一日不可更。
                </div>
                
                <div class="paragraph">
                    俄有東來說，我家免罹殃。
                </div>
                
                <div class="paragraph">
                    乘船下汴水，東去趨彭城。
                </div>
                
                <div class="paragraph">
                    從喪朝至洛，還走不及停。
                </div>
                
                <div class="paragraph">
                    假道經盟津，出入行澗岡。
                </div>
                
                <div class="paragraph">
                    日西入軍門，羸馬顛且僵。
                </div>
                
                <div class="paragraph">
                    主人願少留，延入陳壺觴。
                </div>
                
                <div class="paragraph">
                    卑賤不敢辭，忽忽心如狂。
                </div>
                
                <div class="paragraph">
                    飲食豈知味，絲竹徒轟轟。
                </div>
                
                <div class="paragraph">
                    平明脫身去，決若驚鳧翔。
                </div>
                
                <div class="paragraph">
                    黃昏次汜水，欲過無舟航。
                </div>
                
                <div class="paragraph">
                    號呼久乃至，夜濟十里黃。
                </div>
                
                <div class="paragraph">
                    中流上灘潬，沙水不可詳。
                </div>
                
                <div class="paragraph">
                    驚波暗合沓，星宿爭翻芒。
                </div>
                
                <div class="paragraph">
                    轅馬蹢躅鳴，左右泣僕童。
                </div>
                
                <div class="paragraph">
                    甲午憩時門，臨泉窺鬬龍。
                </div>
                
                <div class="paragraph">
                    東南出陳許，陂澤平茫茫。
                </div>
                
                <div class="paragraph">
                    道邊草木花，紅紫相低昂。
                </div>
                
                <div class="paragraph">
                    百里不逢人，角角雄雉鳴。
                </div>
                
                <div class="paragraph">
                    行行二月暮，乃及徐南疆。
                </div>
                
                <div class="paragraph">
                    下馬步堤岸，上船拜吾兄。
                </div>
                
                <div class="paragraph">
                    誰云經艱難，百口無夭殤。
                </div>
                
                <div class="paragraph">
                    僕射南陽公，宅我睢水陽。
                </div>
                
                <div class="paragraph">
                    篋中有餘衣，盎中有餘糧。
                </div>
                
                <div class="paragraph">
                    閉門讀書史，窗戶忽已涼。
                </div>
                
                <div class="paragraph">
                    日念子來遊，子豈知我情。
                </div>
                
                <div class="paragraph">
                    別離未爲久，辛苦多所經。
                </div>
                
                <div class="paragraph">
                    對食每不飽，共言無倦聽。
                </div>
                
                <div class="paragraph">
                    連延三十日，晨坐達五更。
                </div>
                
                <div class="paragraph">
                    我友二三子，宦遊在西京。
                </div>
                
                <div class="paragraph">
                    東野窺禹穴，李翱觀濤江。
                </div>
                
                <div class="paragraph">
                    蕭條千萬里，會合安可逢。
                </div>
                
                <div class="paragraph">
                    淮之水舒舒，楚山直叢叢。
                </div>
                
                <div class="paragraph">
                    子又捨我去，我懷焉所窮。
                </div>
                
                <div class="paragraph">
                    男兒不再壯，百歲如風狂。
                </div>
                
                <div class="paragraph">
                    高爵尚可求，無爲守一鄉。
                </div>
                
        </div>
    </div>
</body>

</html>